[[Файл:Кулöмдiн газет бан.jpg|thumb|200px|right|"Миян Кулöмдiн" – [[Кулӧмдін сикт овмӧдчӧмин]]ысь Сöветлöн да Веськöдланiнлöн газет]]

== Медшӧр юӧр ==
'''Кулӧмдiн''' — [[Коми Республика]]са [[Кулӧмдін сикт овмӧдчӧмин]]ысь Сӧветлӧн да Веськӧдланiнлӧн газет.

Петö [[2007]] восянь [[Коми кыв|комиӧн]] вонас нёльысь. Тиражыс — 998 экз.

Шӧрредактораліс медводз [[Морохин Иван Тимофеевич|Иван Морохин]], а сэсся — [[Ногиев Иван Иванович|Иван Ногиев]].

== История ==
Медводдза номерыс петіс [[2007 во]]ся [[9 ода-кора|ода-кора тӧлысь 9 лунӧ]]. Медводдза куим номер петіс '''«Кулӧмдiн»''' ним улын. Нёльӧдыс воис лыддьысьысьӧдз '''«Миян Кулӧмдiн»''' нимӧн. Газет лэдзӧм заводитӧмӧ ыджыд пай пуктісны Л.И. да [[Лютоев Николай Александрович|Н.А. Лютоевъяс]], Н.В. [[Русинов]]а.

== Нырвизь ==
Газетын йӧзӧдӧны [[Кулӧмдiн]] сиктса войтыр да история йылысь гижӧдъяс, выльторъяс, чолӧмалӧмъяс. Эм гижӧдъяс торъя овмӧдчанінъяс йылысь, кодъяс пырлісны Кулӧмдін сиктсӧвет улӧ, Комиын овъяс артмӧм йылысь, сёян-юан дасьтӧм йылысь. Босьтчисны гижны учрежденньӧяс история йылысь.

«Кулӧмдiн» газет дасьтӧны сиктса олысьяс, история велӧдысьяс да чужан му туялысьяс. Сійӧс вӧчӧны Н.И. Буткина, [[Ногиев Иван Иванович|И.И. Ногиев]], С.П. [[Касев]]а, Д.П. [[Мингалёв]]а, А.А. Корецкий. Ичӧтик челядьлы лист бок «Кеша ордын» дасьтӧны С.К. Тесленко, А.В. [[Мишарин]]а, И.Е. [[Лютоев]]а.

Газет петӧ ас вылӧ уджалысьяслӧн сьӧм вылӧ. Разӧдӧны киысь киӧ. Лыддьӧм бӧрын редакция вӧзйӧ сетны газетсӧ сылы, кодi абу на лыддьӧма.

== Адрес ==
Редакциялӧн адрес: 168060. [[Кулӧмдiн]] сикт, Гагарин улича, 1.

== Ӧшмӧсъяс ==
== Ыстӧдъяс ==
<references/>

[[Категория:Рочмуын газет-журналъяс]]
[[Категория:Коми Республикаын газет-журналъяс]]
[[Категория:Коми газет-журналъяс]]
[[Категория:Ичӧт тиража сиктса коми газетъяс]]
[[Категория:Кулӧмдін сикт овмӧдчӧмин]]
[[Категория:Кулӧмдiн]]
