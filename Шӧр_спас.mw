'''Шӧр спас''' — коми йӧзкостса календарын куим спас празьникысь мӧдыс, подуласьӧ вичко празьник вылӧ. Пасйӧны [[19 моз|моз тӧлысь 19-ӧд лунӧ]].

== Ним ==
Шӧр спас йӧзкостса традицияын шуӧны сідзжӧ '''Мӧд Спас''', '''Преображенньӧ''', и с.в.

== Сура празьник ==
'''Шӧр спас''' — сура празьник [[Койгорт район]]са [[Грива (Койгорт район)|Грива]], [[Луздор район]]са [[Ношуль (Луздор район)|Ношуль]] да [[Читаёв (Луздор район)|Читаёв]] сиктъясын.

Ношульын Шӧр спас лунсӧ пасйӧны кык лун. Вичкодорас унджыкӧн олӧны Иевлевъяс, та вӧсна лунсӧ пондісны шуны '''Иевлевщинаӧн'''. Шӧр Спас бӧрын град вылысь лук идралӧны, мыськалӧм сёркни ен джаджйӧ пуктӧны. Матысса часовняӧ йöзыс вайӧны капуста, галанка, сёркни, кодъясӧс поп сэсся вежӧдӧны. Сӧмын сы бӧрын позьӧ вӧлі чукӧртны град вылысь да сёйны найӧс.

Гриваын Шӧр Спас лунӧ зонъяс да мужичӧйяс вӧвъясӧн ордйысьӧны: кодi водзджык юӧдзыс воӧдчас. Поп васӧ вӧлі вежӧдӧ, а сэсся йӧзыс вӧвъяснысӧ мыськалӧны.

== Öшмöс ==
* Коми календар. 2009 во / Автор чукӧр; Лöсьöдiс ''Öльöш Рассыхаев''. — [[Сыктывкар]], [[2008]].

[[Категория:Йӧзкостса календар]]
