[[Файл:Tamias minimus.jpg|thumb|300px|Визяорда]]
'''Визяорда''' ({{lang-la|Tamias}}; {{lang-ru|Бурундук}}) — вӧрса неыждыд пемӧс.

== Ыджда да рӧм ==
Вӧрӧ ветлігъясӧ тайӧ визув пемӧссӧ аддзывлан пӧшти быд пӧрйӧ. [[Ур|Урысь]] неуна ичӧтджык: сьӧктаыс овлывлӧ 80 граммӧдз, кузьтаыс – 16 сантиметрӧдз, пашкыр бӧжыс 11 сантиметр. Гӧныс рудовгӧрд, кынӧм улыс рудовъеджыд, мышкас да бокас кузьтаногыс тӧдчӧны сьӧд визьяс. Сувтас бӧр кок вылас да сюся видзӧдӧ тэ вылӧ, чипӧстас здук мысти да саймовтчас лӧп-колода сайӧ, но бӧр на петкӧдчылас да дзоргыштас, а сэсся пелька шаркнитас пу вылӧ бӧрӧн либӧ водзӧн, вермас и дзикӧдз воштӧдчыны.

== Паськалӧм ==
Орда – асыввывса пемӧс. [[Россия]]ын кындзи олӧ [[Казахстан]]са, [[Монголия]]са, [[Китай]]са да [[Япония]]са вӧръясын. А [[Кардор]], [[Вӧлӧгда]], [[Казан|Казань]] да [[Уфа|Уфасянь]] рытыввывланьынджык оз нин паныдасьлы. Сук пемыд лыска вӧръяс ордаяслы оз лӧсявны. Найӧ пырджык олӧны да быдтысьӧны вӧр дорӧсъясын, вӧр діясын, кустъяса бурысьясын, ю ковтысъясын, сотчӧминъясын да важ керас местаясын.

== Поздйысьӧм ==
Позйыс ордалӧн сісь мырйын, пӧрӧм пу сьӧмӧсын, горсйын либӧ му пытшкын. Мупытшса позйыс кык жыръя – ӧтарас оланіныс, мӧдарас – сёян видзаніныс. Узьланінсяньыс боквыв кодйӧ содтӧд пырмӧсъяс, кытчӧ лӧсьӧдӧ асмогасянінъяссӧ. Сёянысла ветлывлӧ верст сайӧдз, куталӧ гагъясӧс да лёльӧясӧс, пӧткӧдчӧ тшӧтш вотӧсъясӧн. [[Ар|Арнас]] [[тулыс]] кежлӧ чукӧртӧ лыска пуяслысь да гумъя быдмӧгъяслысь кӧйдыссӧ, нянь ыбъяс вылысь тусь. Позйӧдзыс ваялӧ вомкӧтш сэрӧгъясас. Запассӧ лӧсьӧдӧ [[тӧв]]ся узьӧм водзвылас. Быдсикас колана сёянторсӧ тэчӧ оз кыдз веськалӧ, а торъя чукӧръясӧ. Туялысьяслӧн висьталӧм серти, тӧвся став вӧлӧгаыс пӧ визяордалӧн чукӧрмылӧ нёль килограммӧдз.

Тӧвся узьӧмсьыс орда палялӧ [[косму тӧлысь]] пуксигӧн. Сэки вӧрыс и ваыс кыз лым улын на да, сёян кумса чӧжӧснас и посйысьӧ. Пышъялан кадас айясыс косясьӧны ӧта-мӧдыскӧд, медым лоны вермысьӧн да гозйӧдчыны эньыскӧд. Пытшписӧ энь ордаяс новлӧдлӧны кынӧмас тӧлысь чӧж. [[Ода-кора тӧлысь]] помын либӧ [[лӧддза-номъя тӧлысь]] пуксигӧн найӧ чужтӧны синтӧм да гӧнтӧм нёль-ӧ-вит пи. Пиянсӧ мамыс нёньӧдӧ аслас йӧлӧн нёль вежонӧдз. Том йылӧмыс ар кежлӧ верстяммӧны да петӧны асшӧр олӧмӧ.

== Ӧшмӧсъяс ==
* [[Ракин Анатолий Николаевич|Ракин А.Н.]] Визяорда // [[Би кинь (журнал)|Би кинь]], [[2012 во|2012]]. – 10 №.

[[Категория:Пемӧсъяс]]

{{Link GA|de}}

[[ar:الصيدناني]]
[[bxr:Жэрхи]]
[[ca:Esquirol llistat]]
[[chr:ᎩᏳᎦ]]
[[chy:Néške'ësta]]
[[da:Jordegern]]
[[de:Streifenhörnchen]]
[[en:Chipmunk]]
[[eo:Tamiaso]]
[[es:Tamias]]
[[eu:Tamias]]
[[fa:سمورچه]]
[[fi:Maaoravat]]
[[fr:Tamia]]
[[ga:Iora talún]]
[[he:טמיאס]]
[[hi:चिपमंक]]
[[hu:Csíkosmókus]]
[[it:Tamias]]
[[ja:シマリス]]
[[ko:다람쥐속]]
[[lt:Burundukai]]
[[mn:Жирх]]
[[my:ချစ်ပမန့်ရှဉ့်]]
[[nah:Quimichtechalōtl]]
[[nl:Wangzakeekhoorns]]
[[nv:Hazéítsʼósii]]
[[pdc:Fensemaus]]
[[pl:Tamias]]
[[pt:Tâmia]]
[[ru:Бурундуки]]
[[sah:Моҕотойдор уустара]]
[[simple:Chipmunk]]
[[sv:Jordekorrar]]
[[th:ชิพมังค์]]
[[tt:Борындык (җәнлек)]]
[[uk:Бурундук]]
[[vi:Tamias]]
[[zh:花栗鼠]]
[[zh-min-nan:Hoe-le̍k-chhí]]
