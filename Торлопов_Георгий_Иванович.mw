{{Персоналия}}
'''Торлопов Георгий Иванович''' (Ивӧ Ёгор; [[1913]]—[[2001]]) — [[коми кыв|коми]] [[Коми гижысьяс анбур серти|гижысь, вуджӧдчысь]], [[коми литература]] туялысь, критик.

== Олан туй ==
Георгий Иванович чужӧма [[1913-ӧд во]]ся [[вӧльгым тӧлысь 10-ӧд лун]]ӧ [[Вӧлӧгда губерня]]ысь [[Яренск уезд]]са [[Паль (Сыктывдін район)|Паль]] сиктын (ӧні — [[Коми Республика]]са [[Сыктывдін район]]). Начальнӧй школа помалӧм бӧрын уджалӧма [[Усть-Сысольск]]ын кирпич вӧчан заводын. [[Айкатыла]]са профтехшколаын босьтӧма слесар, кӧрт кузя токар, дорччысь, жестянщик да трактористлысь специальносьтъяс. 17 арӧссянь куим во уджалӧма «Комилес» трестлӧн [[Ношуль (Луздор район)|Ношульса]] трактор базаын. [[Кардор]]ын куим тӧлысься курсъяс вылын велӧдчӧм бӧрын уджалӧма [[Луздор район]]са комсомол комитетын, а сэсся ВЛКСМ-лӧн Коми обкомын секретарлӧн отсасьысьӧн.

[[1936-ӧд во]]сянь редакторалӧма [[Коми комсомолец (газет)|«Коми комсомолец»]], [[Коми му (газет)|«Вöрлэдзысь»]], «Колхозник» (Сыктывдін район) газетъясын, радиоын. [[1952]]—[[1953-ӧд во]]ясын вӧлӧма медшӧр редакторӧн [[Войвыв кодзув (журнал)|«Войвыв кодзув»]] журналын.

[[1955-ӧд во]]ын помалӧма партийнӧй школа. Вӧлӧма КПСС обкомысь пропаганда юкӧдын веськӧдлысьӧс вежысьӧн, Коми АССР-са гижысь котырлӧн правленньӧса веськӧдлысьӧн ([[1958]] восянь), Коми радиокомитетын старшӧй редакторӧн, Коми радиоын шӧр редакторӧн. [[1976]] воын петӧма пенсия вылӧ.

Кулӧма [[Сыктывкар]]ын [[2001-ӧд во]]ся [[йирым тӧлысь 10-ӧд лун]]ӧ.

== Гижан удж ==
Ассьыс «Выль керка» медводдза висьтсӧ Георгий Торлопов йӧзӧдӧма [[1936-ӧд во]]ын.
 
Георгий Торлопов пырӧма [[коми литература]]ӧ медводз кыдзи вуджӧдчысь. Комиӧдӧма роч классикаысь нималана гижӧдъяс: [[Пушкин Александр Сергеевич|А. С. Пушкинлысь]] «Дубровский», «Слово о полку Игореве», В. Василевскаялысь, Викентий Вересаевлысь, Б. Горбатовлысь, Александр Авдеенколысь романъяс да мукӧд гижӧд.

Сёрӧнджык шыӧдчӧма критика дорӧ да йӧзӧдӧма коми литература йылысь некымын статья — [[Нёбдінса Виттор]], [[Тима Вень]], [[Вавилин Иван Михайлович|Иван Вавилин]], [[Фролов Николай Андрианович|Николай Фролов (Сук Парма)]] да мукӧдлӧн гижӧдъяс йылысь.

Таысь кындзи, Г.И. Торлопов вӧлӧма антологиа да гижӧд чукӧр, коми литератураысь бӧрйӧм гижӧдъяс  дасьтысьӧн. Медшӧр уджъяс лыдын: «Коми поэзия антология» ([[1967]]), [[Нёбдінса Виттор|Нёбдінса Витторлӧн]] куим небӧга йӧрым, [[Тима Вень|Тима Веньлӧн]], [[Илля Вась|Илля Васьлӧн]] да [[Шахов Николай Александрович|Николай Шаховлӧн (Сандрик Микол)]] бӧрйӧм гижӧдъяс. Георгий Торлопов гижӧма «Писатели Коми АССР» справочник (петавлӧма кыкысь — [[1961]], [[1970]]).

1990-ӧд воясӧ чукӧртӧма [[Илля Вась]]лысь литературно-критическӧй гижӧдъяссӧ, помалӧма [[Куратов Иван Алексеевич|Иван Куратовлӧн]] гижӧдъясын кыв йылысь ыджыд удж.

Гижысь котырын [[1954-ӧд во]]сянь.
 
== Ӧшмӧсъяс ==
* [http://nbrkomi.ru/page/3007/ Коми Республикаса национальнӧй небӧгаин]
* [http://nbrkomi.ru/news/538/ Выставка «Погиб поэт…» (2012.02.09; рочӧн)]
* [[Дёмин Владимир Николаевич|''Дёмин В. Н.'']] Георгий Иванович Торлопов (1910—2001) // Писатели Коми: биобиблиографический словарь. — [[Сыктывкар]], [[2001]]. — Т. 2. — С. 339—344.
* [[Белых Иван Ильич|''Белых И. И.'']] И кывбур гижис, и вуджӧдчис // [[Коми му (газет)|«Коми му»]], [[2013 во]], [[14 вӧльгым|вӧльгым тӧлысь 14-ӧд лун]], 45 №.
 
== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Кулісны 2000-ӧд воясын]]
[[Категория:Коми гижысь]]
[[Категория:Коми вуджӧдчысьяс]]
[[Категория:Паль сикт овмӧдчӧмин]]
