Гам грезд - Изьва юлöн шуйга берегас сулалысь оланін. Артмöма 1745-1763 вояс костын. 1782-öд воын - Гамская грезд, 157 олысь (75 мужичöй, 82 нывбаба), медся тшöкыда паныдасьысь овъясыс - Рочев, Ануфриев, Дуркин, Семяшкин, Канев, Терентьев, Хозяинов, Истомин да мукöдъяс. 1795-öд воö Гам грездын олöма 167 морт (77 мужичöй, 90 нывбаба), 1816-öд воö - 248 морт (121 мужичöй, 127 нывбаба). 1835-1850-öд воясö некымын семья мунлöмаöсь Гамысь: Т.Г. Рочев - Уквавомö, Е.Г. Рочев - Поромесö,  Ф.В. Рочев да Т.А. Ануфриев —  Щельяюрö, П.И. Рочев —  Красноборö, И.С. Семяшкин —  Кедвавомö. 1837 воö Е.А. Рочев  мунöма Соловецкöй манастырö. Мунлöмаöсь и ылöджык:   1856 воö Ф.З. Рочев мунöма овны Тобольскöй губернияö.  1859 воö Гамын 51 йöр, 440 олысь (206 мужичöй, 234 нывбаба).  XIX нэм помын , 1897 воын тані олöма 588 морт,  1905 воын — 865 морт. 1926 воын  Гам вöлöма 137 йöр, 709 олысь (325 мужичöй, 384 нывбаба). Сэсся йöз лыдыс неуна содіс , но  70 — 80-öд воясö заводитіс чинны:  1970 воö тани оліс 863 морт; 1979 воö — 791 морт;  1989 воö - 713 морт (350 мужичöй, 363 нывбаба, коми).
