'''Ен каян лун''' ({{lang-ru|Вознесенье}}) — йӧзкостса календарын ветлӧдлысь гаж, пасйӧны [[Ыджыд лун]]сянь 40 лун мысти.

== Ним ==
''Ен каян лун'' ним кыдзи праздниксӧ сідзжӧ шуӧны ''Вӧзнесенньӧ'', ''Кристос каян лун''.

== Эскӧмъяс ==
Йӧз костын висьталӧны, мый Ыджыд лунӧ [[Ен|Енмыс]] лэччӧ му вылӧ, а нелямынӧд лунас енэжӧ кайӧ, та серти и нимтӧмаӧсь Ен каян лун либӧ Кристос каян лун. Шуӧны, мый тайӧ лунас Енмыс каяс енэжӧ да ыстас бур поводдя. [[Луз|Луздорын]], [[Сыктыв|Сыктыв вожын]] тайӧ лун кежлӧ краситӧны кольк. Верстьӧ войтыр и челядь петӧны ывлаӧ да качӧдлӧны кольксӧ енэжӧ, корӧны Енмыслысь бур поводдя, мед нянь ӧдйӧ быдмас. Мукӧдлаас челядь чукӧртчӧны ыб вылын либӧ часовня дорын да гӧгльӧдлӧны кольксӧ кыр горув. Эскӧны, мый колькйыс кӧ вошӧ турун пиӧ, туруна во лоӧ.

== Ӧшмӧс ==
* Коми календар. 2009 во / Лӧсьӧдіс ''Ӧльӧш Рассыхаев''. — [[Сыктывкар]], [[2008]].

[[Категория:Йӧзкостса календар]]
