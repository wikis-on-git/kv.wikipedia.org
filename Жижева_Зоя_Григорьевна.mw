{{Персоналия}}
'''Жижева Зоя Григорьевна''' ([[1946]]) — асшӧра босьтчысь [[коми-Зыряна|коми]] [[Коми гижысьяс анбур серти|гижысь]], велӧдысь. Нывдырся овыс — Королёва.

== Олан туй ==
Чужӧма [[1946-ӧд во]]ын [[Кӧрткерӧс район]]са [[Пӧддельнӧй (Кӧрткерӧс район)|Пӧддельнӧй]] [[сикт]]ын. Мӧд классянь велӧдчӧма Одыбса школаын. [[1961 во]]ын помалӧма [[Одыб (Кӧрткерӧс район)|Одыбын]] 7 класса школа, велӧдчӧма медводз Сыктывкарса педагогика училишӧын, а сэсся уджысь орӧдчытӧг  [[Сыктывкарса канму университет]]ысь история факультетын. [[1965-ӧд во|1965]]—[[1967-ӧд во|1967-ӧд воясын]] уджалӧма Кӧрткерӧс районса [[Каляты (Кӧрткерӧс район)|Каляты]] посёлокын, а [[1968-ӧд во]]сянь — Одыбын: велӧдӧма начальнӧй классъяс, история да обществознание. Одыбса шӧр школаын уджалӧма 43 во.

== Гижан удж ==
Зоя Жижева гижӧ [[коми кыв|комиӧн]] кывбуръяс да сьыланкывъяс челядьлы да верстьӧлы. Кывбуръяссӧ сиӧ муса войвыв вӧр-валы да чужан мулы. Уна кывбур тэчӧма радейтчӧм, вона кадся олӧм йылысь.

Кывбуръяссӧ йӧзӧдлӧма республикаса газет-журналъясын, Кӧрткерӧс районса [[Звезда (газет)|«Звезда»]] газетын. Гижӧдъясыс петавлӧмаӧсь и гижысьяслӧн ӧктӧдъясын — «Сьӧлӧм кудйысь» (1996), «Край родной, ты дорог мне» (2004), мый петӧма [[Кӧрткерӧс район]]лы 65 во тыриг кежлӧ.

Зоя Григорьевна сьылӧ да петкӧдчӧ [[Сипертас (котыр)|«Сипертас»]] йӧзкостса котыркӧд районса да республикаса «Шондібан», [[Василей (гаж)|«Василей»]], «Играй гармонь, звени частушка», «Русская зима» гажъяс дырйи, кӧні юргӧмаӧсь сылӧн кывбуръяс вылӧ тэчӧм сьыланкывъяс.

== Мукӧдтор ==
Дыр кад чӧж веськӧдлӧма Одыб сиктса ветеранъяслӧн сӧветӧн. З.Г. Жижева — уджвывса ветеран да Рочмуса велӧдӧм юкӧнын нимӧдана велӧдысь.<ref>Королёва Зоя // [[Коми му (газет)|«Коми му»]], 2016. вӧльгым тӧлысь 16-ӧд лун.</ref>

== Небӧгъяс==
* ''Жижева З. Г.'' Баба гожӧм: [кывбуръяс] / МУ «Корткеросская ЦБС», Нившерский ф-л; сост. Т. Ю. Михайлова. — Одыб: [б. и.], [[2009]]. — 21 л.б.

== Ӧшмӧсъяс ==
* Жижева Зоя Григорьевна [Гижысь йылысь] // ''Жижева З. Г.'' Баба гожӧм: [кывбуръяс] / МУ «Корткеросская ЦБС», Нившерский ф-л; сост. Т. Ю. Михайлова. — Одыб: [б. и.], [[2009]]. — Л.б. 1.

== Ыстӧдъяс ==
<references/>

[[Категория:Персоналия:Коми]]
[[Категория:Коми гижысь]]
[[Категория:Одыб сикт овмӧдчӧмин]]
[[Категория:Чужисны 1946 воын]]
