'''Игнатов Михаил Дмитриевич''' (коми: — Чуд Миш Игнаторд) ([[1931]]) — чужан му тӧдмалысь, кинорежиссёр, коллекционер.

== Олан туй ==
Михаил Игнатов чужис [[Коми (Зыряна) асвеськӧдлан обласьт]]ын [[Кулӧмдін район]]са [[Сордйыв (Кулӧмдін район)|Сордйыв]] [[грезд]]ын [[1931 во|1931-ӧд вося]] [[6 йирым|йирым тӧлысь 6-ӧд лунӧ]]. Батьыс — Дмитрий Николаевич Игнатов ([[1903]]—[[1943]]), мамыс — Вера Семеновна ([[1912]]—[[2000 во|2000]]). Семьяас сідзжӧ вӧлі Дина чой ([[1931]]), Ӧльӧш ([[1938]]–[[2007]]) да Игорь вокъяс ([[1938]]—[[2010 во|2010]]).

[[1935 во]]ся [[урасьӧм тӧлысь]]ӧ бать-мамсӧ кулакалісны, керкасӧ да эмбурсӧ мырддисны. Батьсӧ пуксьӧдісны 2 во кежлӧ ИТЛ-ӧ. Мамыслы ковмис кык кагакӧд мунны бать-мам дорас да овны сэні верӧсыслӧн локтытӧдз. М.Д. Игнатовлысь батьсӧ реабилитируйтісны мыжтӧг пуксьӧдӧмысь сӧмын [[1956 во]]ын.

[[1943 во]]ын М. Игнатов помаліс Сордйывса 4 класса ичӧт школа. [[1943]]—[[1946 во]]ясӧ уджаліс колхозын. 

=== Нянь шепысь пукалӧм ===
[[1947 во]]ся [[6 лӧддза-номъя|лӧддза-номъя тӧлысь 6-ӧд лунӧ]] мыждӧма РСФСР-са УК-лӧн  162 г статья серти да пуксьӧдӧма 2 во кежлӧ ИТЛ-ӧ. Михаил Игнатовӧс мыждӧмаӧсь колхоз амбарысь 20 кг тусь гусялӧмысь. Кыдзи бӧрыннас тыдовтчӧма, сійӧс суклялӧма ӧттшӧтшъя рӧдвужыс. [[Лӧддза-номъя тӧлысь]]сянь [[кӧч тӧлысь|кӧч тӧлысьӧдз]] нуӧмаӧсь Уралӧ. [[1947 во|1947-ӧд вося]] [[ар|арсянь]] [[1948|1948-ӧд вося]] арӧдз пукалӧма Верхотуръя карса тыр арлыдтӧмаяслӧн  исправительнӧй колонияын. Сэсся вуджӧдӧмаӧсь [[Екатеринбург|Свердловск карса]] лагерӧ, кӧні пукалӧмаӧсь верстьӧяс. Пукаланінысь лэдзӧма [[1949|1949 вося]] [[6 лӧддза-номъя|лӧддза-номъя тӧлысь 6-ӧд лунӧ]].

=== Уджалӧм ===
1950-ӧд воӧдз слесаритіс [[Уква|Уква карбердса]] Крутянса са заводын. [[1950|1950-ӧд вося]] [[тулыс]]нас пырис велӧдчыны рытъя школаӧ. Кӧсйӧма пырны велӧдчыны [[Одесса]] карса саридз училишӧӧ, но документъяссӧ абу босьтӧмаӧсь, сы вӧсна мый эм ИТЛ-ысь петӧм йылысь справка. [[1950|1950-ӧд во]]ся [[тулыс]]сянь [[1962|1962-ӧд во]]ся [[ар|арӧдз]] уджаліс шахтёрӧн [[Донбасс]] шахтаясын. Та кадӧ жӧ велӧдчӧ Зугресс карса рытъя школаын. [[1952 во]]ын босьтӧма школа помалӧм йылысь  аттестат да пырӧма велӧдчыны [[Донецк]] индустриальнӧй институтса горнӧй факультетӧ. [[1957 во]]ын институт помалӧм бӧрын уджаліс «Донецкуголь» комбинатын инженер должносьтъясын. Кутіс сниматны кинояс.

=== Режиссёралӧм ===
[[1962]]—[[1965|1965 воясӧ]] велӧдчис ВГИК-лӧн режиссёр факультетын, помаліс гӧрд дипломӧн. [[1966]]—[[1986 во]]ясын уджаліс «Леннаучфильм» киностудияын документальнӧй да научно-популярнӧй фильмъясын режиссёр-постановщикӧн. Кыдзи сценарист да режиссёр дасьтіс 50 гӧгӧр фильм, кӧні висьталіс уна нималана йӧз йылысь — Никитинъяс велӧдысь-гозъя йылысь, кодъяс лӧсьӧдісны челядьӧс аслыссяма быдтанног, енбиа скульптор Д.Цаплин да саридзті ветлысь В. Беринг йылысь. Эм удж, кӧні петкӧдлӧма [[Петыркар]]ын Тӧвся Дворечлӧн [[1917 во]]ын бӧръя лун йылысь, кытчӧдз сійӧс эз босьтны большевикъяс. Та кадӧ жӧ М.Д. Игнатов тӧдмасьӧ уна енбиа йӧзкӧд, торйӧн нин серпасалысьяскӧд.<ref>[http://www.gazeta-respublika.ru/article.php/48905 ''Сивкова А.'' Раритеты советского андеграунда хранит сыктывкарский коллекционер Михаил Игнатов // «Республика». 2012 во, ода-кора тӧлысь 18 лун (рочӧн)]</ref>

[[1974 во]]сянь Россияса кинематографист котырын, [[1997 во]]сянь Россияса журналист котырын.

=== Чужан му тӧдмалӧм ===
[[1991 во]]ын пенсия вылӧ петӧм бӧрын туялӧ чужан мусӧ, финн-йӧгра ономастика. Лӧсьӧдіс «Ордпу» котыр.

Роч географическӧй котырӧ пырысь. Водзмӧстчис, лӧсьӧдіс да медводдзаӧн веськӧдліс [[Петыркар]]ын коми землячестволӧн «Неватас» котырӧн. Пырӧ «Покаяние» республикаса матирологлӧн общественнӧй редколлегияӧ.

=== Коллекционер ===
М.Д. Игнатов тӧдса кыдзи важ эмбур, серпасъяс и с.в. чукӧртысь. «Леннаучфильм» студияын уджалігӧн вӧлі тӧдса [[СССР|Сӧвет кадся]] андеграундӧ (неофициальнӧй культураӧ) пырысьяскӧд, дыр чукӧртіс суйӧр сайӧ мунысь художникъяслысь серпасъяссӧ.

Ньӧбӧм да чукӧрмӧм коллекция вӧзйис сетны [[Коми Республикаса Национальнӧй галерея]]лы, медым сэні лӧсьӧдны «неофициальнӧй культура музей».<ref>[http://www.tribuna.nad.ru/kraeved-mixail-ignatov-gotov-podarit-respublike-unikalnuyu-kollekciyu/ ''Шелест Е.'' Краевед Михаил Игнатов готов подарить республике уникальную коллекцию // Трибуна, 2015 во, ӧшым тӧлысь 30 лун (рочӧн)]</ref> Коллекция подулас [[2015 во|2015]]–[[2016 во|2016 воясын]] Национальнӧй галереяын дасьтӧма выставкаяс<ref>[http://7x7-journal.ru/item/72812 ''Соловьёва Е.'' Неизвестный и Цаплин. Советский андеграунд на выставке в Национальной галерее Коми // «7x7-journal.ru» (2015.12.05 лун; рочӧн)]</ref>,<ref>[http://www.ngrkomi.ru/gallery/exhibition/66/ Произведения советского андеграунда // Коми Республикаса Национальнӧй галерея сайт]</ref>. Сэні петкӧдлӧма татшӧм серпасалысьяслысь уджъяссӧ, кыдзи Анатолий Зверев, Эрнст Неизвестный, Вагрич Бахчанян, Виктор Кротов, Дмитрий Цаплин, Владимир Павлов, Александр Исачев, Юрий Герасимов, Владимир Григоров, Сергей Алешин и с.в. Экспозицияын ёнджыка мыччӧдӧма 1960-1970-ӧд воясся сӧвет кадся андеграундӧ пырысь Анатолий Крынскийлы (живопись, графика, скульптура, небӧг серпасъяс, рельефъяс да гравированнӧй пӧвъяс).

== Небӧгъяс ==
* ''Игнатов М.Д.'' Род Игнатовых на Верхней Вычегде / Коми генеалогическое общество «Ордпу». — [[Сыктывкар]]: [[Анбур (небӧг лэдзанін)|«Анбур»]], [[2015 во|2015]]. — 200 с.
* Игнатов М. Д. Малыш Чуш Миш да Батя Власов и другие: Повесть-былина. — [[Сыктывкар]]: [[Анбур (небӧг лэдзанін)|«Анбур»]], [[2015 во|2015]]. — 64 с.
* Игнатов М. Д. (Коми-чуд Миш). Заразительный пример: Повесть-былина. — [[Сыктывкар]]: [[Анбур (небӧг лэдзанін)|«Анбур»]], [[2015 во|2015]]. — 200 с.

== Наградаяс ==
* «1941—1945-ӧд воясся Айму вӧсна Ыджыд тышын бур уджысь» ([[1995]], [[17 лӧддза-номъя| лӧддза-номъя тӧлысь 17 лун]])
* «Общество изучения Коми края. 1922» казьтылан пас ([[2012 во|2012]])

== Ӧшмӧсъяс ==
* [http://www.sakharov-center.ru/asfcd/auth/?t=author&i=2040 Сахаров шӧрин сайтын М.Д. Игнатов йылысь]
* ''Сивкова А.'' [http://www.gazeta-respublika.ru/article.php/48905 Раритеты советского андеграунда хранит сыктывкарский коллекционер Михаил Игнатов] // [[Республика (газет)|«Республика»]], 2012 во, ода-кора тӧлысь 18 лун (рочӧн)
* ''Шелест Е.'' [http://www.tribuna.nad.ru/kraeved-mixail-ignatov-gotov-podarit-respublike-unikalnuyu-kollekciyu/ Краевед Михаил Игнатов готов подарить республике уникальную коллекцию] // Трибуна, 2015 во, ӧшым тӧлысь 30 лун (рочӧн)
* [http://7x7-journal.ru/item/72812 ''Соловьёва Е.'' Неизвестный и Цаплин. Советский андеграунд на выставке в Национальной галерее Коми // «7x7-journal.ru» (2015.12.05 лун; рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Помӧсдін сикт овмӧдчӧмин]]
[[Категория:Чужисны 1931 воын]]
[[Категория:Коми му туялан котыр]]
