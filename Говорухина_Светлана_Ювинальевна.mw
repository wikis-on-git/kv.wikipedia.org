{{Персоналия}}
'''Говорухина Светлана Ювинальевна''' ([[1959]]) — [[коми кыв|коми]] [[Коми гижысьяс анбур серти|кывбуралысь]].

== Олан туй ==
Светлана Говорухина чужӧма [[1959-ӧд во]]ся [[косму тӧлысь 5-ӧд лун]]ӧ [[Сыктывкар]]ын. Быдмӧма [[Удорса район]]са [[Кослан]] [[сикт]]ын.

[[1976-ӧд во]]ын помалӧма [[Кослан]]са шӧр школа, [[1981-ӧд во]]ын — [[Сыктывкарса канму университет]]ысь филология факультет. [[1981 во]]сянь [[1999 во]]ӧдз уджалӧма [[Удора район]]са [[Ёдва (Удора район)|Ёдва]] шӧр школаын велӧдысьӧн да внекласснӧй удж котыртысьӧн. [[1999]]—[[2004 во]]ясӧ — Ёдва шӧр школаса директор. [[2004]]—[[2008 во]]ясӧ С. Говорухина уджалӧма [[Сыктывкар]]ын '''Коми Республикаса фин–йӧгра культура шӧринын''': веськӧдлӧма НКО-яскӧд удж нуӧдан юкӧдӧн.

== Гижан удж ==
Светлана Ювинальевна босьтчӧма гижны челядьдырйиыс на. Гижӧ [[коми кыв|комиӧн]] да [[роч кыв|рочӧн]]. Аслас пӧжасъяснас лыддьысьысьясӧс тӧдмӧдӧма сёрӧн. Кывбуръясыс петавлӧма [[Коми му (газет)|«Коми му»]] да [[Выль туйӧд (газет)|«Выль туйӧд»]] газетъясын, «Капелька жизни» да «Сьӧлӧмшӧрӧй менам Удора» сборникъясын. Кывбуръяс вылас лӧсьӧдӧма сьыланкывъяс.

Гижӧ бур йӧз, чужанін дорӧ радейтӧм, сӧстӧм  муслун йылысь. «Збыльмытӧм вӧт» медводдза небӧгсӧ сиӧма аслас мам Елена Павловна Долгиналы.

== Общественнӧй удж ==
[[2004 во]]ын С. Говорухина ветлӧма [[Финн-йӧгра войтырлӧн Ставмирса конгресс|Фин–йӧгра войтырлӧн IV Ставмирса конгресс]] вылӧ ([[Таллинн]], [[Эстония]]).

[[2016 во]]сянь пырӧ [[Коми войтыр (ӧтмунӧм)|«Коми войтыр» ӧтмунӧмса]] сыктывкарса представительствоӧ.

Веськӧдлӧ Сыктывкарын Удора землячествоӧн.
 
== Небӧгъяс ==
* Збыльмытӧм вот: кывбуръяс. — [[Сыктывкар]]: «Кола» небӧг лэдзанін, [[2013-ӧд во|2013]]. — 64 л.б. (тиражыс — 1000 экз.)<ref>[http://www.finnougoria.ru/news/30970/ Председатель удорского землячества презентует свой первый поэтический сборник // «Финноугория» сайт (2013.01.30; рочӧн)]</ref>
* Шондіа нюм: кывбуръяс. — [[Сыктывкар]]: ООО «Телесемь Коми», [[2016-ӧд во|2016]]. — 40 л.б.
* Дона сикӧтш: кывбуръяс. — [[Сыктывкар]]: Анбур, [[2019-ӧд во|2019]]. — 79 л.б.

== Ӧшканпасъяс ==
* Коми Республикаса Почёта грамота (2018)<ref>[https://web.archive.org/web/20190326221131/http://www.rkomi.ru/news/72085 Жителям Республики Коми вручили заслуженные государственные награды // «Коми Республика» портал (2018.12.12; рочӧн)]</ref>

== Ӧшмӧсъяс ==
* [http://ksosh.ru/index.php/istoriya-ou/znamenitye-vypuskniki/146-govorukhina-svetlana-yuvinalevna Кослан шӧр школаса сайтын С.Ю. Говорухина йылысь]
* Светлана Говорухина // Сьӧлӧмшӧрӧй менам Удора. — [[Сыктывкар]], [[2009 во|2009]]. — Лб. 90.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кослан сикт овмӧдчӧмин]]
