{{Персоналия}}
[[Файл:VasilyLodygin.jpg|250 px|right|thumb|Лодыгин Василий Григорьевич (1947)]]

'''Лодыгин Василий Григорьевич''' ([[1947-ӧд во|1947]]—[[2022-ӧд во|2022]]) — [[коми кыв|коми]] [[коми гижысьяс анбур серти|гижысь]], [[Коми Республикаса нимйӧза гижысь|Коми Республикаса нимйӧза поэт]] ([[2017-ӧд во|2017]]), журналист, общественнӧй удж вӧчысь.

== Олан туй ==
Василий Лодыгин чужӧма [[1947-ӧд во]]ся [[тӧвшӧр тӧлысь 6-ӧд лун]]ӧ [[Коми АССР]]-ын (öнi — [[Коми Республика]]) [[Кулӧмдiн район]]са [[Дзоль (Кулӧмдін район)|Дзоль сельсовет]] улӧ пырысь [[Габов (Кулӧмдін район)|Габов]] [[грезд]]ын. [[1966-ӧд во]]ын помалӧма [[Керчомъя (Кулӧмдін район)|Керчомъяса]] шöр школа. [[1966]]–[[1970 во]]ясӧ велӧдчӧма [[Коми канмуса педагогика институт]]ын филология факультетын. [[1970-ӧд во]]сянь уджалӧма [[роч кыв]] да литература велӧдысьӧн [[Улыс Воч (Кулӧмдін район)|Улыс Вочса]] шӧр школаын. [[1971]]–[[1972 во]]ясӧ служитӧма армияын. [[1972 во]]сянь радиовещаниеын уджалысь. [[1973-ӧд во]]сянь уджалӧ [[Кулӧмдiн район]]са [[Парма гор (газет)|«Парма гор»]] газетын: вӧлі медшöр редакторӧн, кывкутысь секретарӧн.

Кулӧма [[2022-ӧд во]]ся [[сора тӧлысь 15-ӧд лун]]ӧ. Колльӧдчӧмаӧсь [[Сыктывкар]]ын, [[Кулӧмдін]]ын. Гуалӧма чужанінас, [[Кулӧмдiн район]]са [[Габов (Кулӧмдін район)|Габов]] [[грезд]]ын, [[2022-ӧд во]]ся [[сора тӧлысь 18-ӧд лун]]ӧ.

== Гижан удж ==
Василий Лодыгин йöзöдсьö [[1968-ӧд во]]сянь. Гижöдъяссö позьö аддзыны уна газет да журналысь: [[Би кинь (журнал)|«Би кинь»]], [[Войвыв кодзув (журнал)|«Войвыв кодзув»]], [[Север (журнал)|«Север»]]; [[Коми му (газет)|«Югыд туй»]], [[Молодёжь Севера (газет)|«Молодёжь Севера»]]; [[Парма гор (газет)|«Ленин туйӧд»]], [[Асъя кодзув (газет)|«Звезда»]], [[Маяк Сысолы (газет)|«Маяк Сысолы»]], [[Выль туйӧд (газет)|«Выль туйöд»]].

В.Лодыгин петкӧдчӧ кыдзи кывбуралысь, сьыланкывъяс лӧсьӧдысь, гижысь, журналист, вуджӧдчысь.
Талун кежлӧ Лодыгинлӧн йӧзӧдӧма 11 [[небӧг]] коми кывйӧн: «Менам улича» ([[1972]]); «Ставыс на водзын» ([[1978]]); «Мича лун» ([[1986]]); «Вуджанiн» ([[1993]]); «Чалльöг» ([[2005]]). «Мусукасян рöм» ([[1998]]) небӧгӧ пыртӧма абу сӧмын [[кывбур]]ъяс, но и [[висьт]]ъяс, неыджыд пасйӧдъяс да коми [[сьыланкыв]]ъяс. Василий Лодыгин гижӧ чужан му, уджалысь йӧз, томулов да радейтчӧм йылысь. Тöдчана пай сылöн поэзияас босьтö философскöй миниатюраяс – 4-8 визя кывбуръяс.

Гижö оз сöмын верстьöлы, но и медся ичöт лыддьысьысьяслы. Дзöля челядьлы сылöн петавлiс [[Коми небöг лэдзанiн]]ын куим небöг: «Вуграсигöн» ([[1970]]), «Козин» ([[1990]]) да «Паса шор» ([[1995]]). Бöръя небöгас кывбуръяс, висьтъяс, [[мойд]]ъяс да сьыланкывъяс.

Ас кадö ветлiс том гижысьяслöн VI Ставсоюзса чукöртöм вылö. Вöлi пырö Коми гижысь котырлöн правлениеö, [[Войвыв кодзув (журнал)|«Войвыв кодзув»]] журнал редколлегияö. [[Россияса журналист котыр]]ö пырысь ([[1981]]), [[Россияса гижысь котыр|СССР-са гижысь котыр]]ö пырысь ([[1982]]).

Веськöдлö «Парма гор» газет редакция бердын лöсьöдöм районса гижысь войтырлӧн «Эжва» котырöн.

В. Г. Лодыгин вöлi сьыланкыв лöсьöдысьяслöн да асшöр шылад тэчысьяслöн [[Василей (гаж)|«Василей»]] гаж котыртысьяс да пырöдчысьяс лыдын. «Василей» гажсö котыртiс [[Кулӧмдiн]] [[сикт]]ын  [[1994]] воын [[Гущин Василий Яковлевич|Василий Гущин]] да [[Чувьюров Василий Николаевич|Василий Чувьюровкöд (Кузьнеч Вась)]] öтвылысь.

== Общественнӧй удж вӧчысь ==
[[1990-ӧд во]]ын [[Кулӧмдiн район]]ын вöлi лöсьöдöма «Эжватас» котыр, а веськöдлысьнас бöрйöма Василий Лодыгинӧс.

== Небӧгъяс ==
=== Комиöн ===
* Менам улича: кывбуръяс / Ред. В.А. Попов; серпасалiс С.А. Добряков. – [[Сыктывкар]]: [[Коми небöг лэдзанiн|Коми кн. изд-во]], [[1972]]. – 70 л.б.
* Ставыс на водзын: кывбуръяс / Ред. В.А. Попов; Серпасалiс В. И. Осипов. – [[Сыктывкар]]: [[Коми небöг лэдзанiн|Коми кн. изд-во]], [[1978]]. – 126.
* Мича лун: кывбуръяс, поэма / Ред. В.А. Попов; серпасалiс Е. П. Борисевич. – [[Сыктывкар]]: [[Коми небöг лэдзанiн|Коми кн. изд-во]], [[1986]]. – 87 л.б.
* Вуджанiн: кывбуръяс / Ред. [[Напалков Виктор Егорович|В.Е. Напалков]]; отв. за вып. А.В. Тентюков; серпасалic. А.А. Размыслов. – [[Сыктывкар]]: [[Коми небöг лэдзанiн|Коми кн. изд-во]], [[1993]]. – 103 л.б.
* Мусукасян рöм: кывбуръяс, висьтъяс, дженьыдик пасйöдъяс, сьыланкывъяс / Ред. А.В. Тентюков; серпасалic Г.Н. Шарипков. – [[Сыктывкар]]: [[Коми небöг лэдзанiн|Коми кн. изд-во]], [[1998]]. – 286 л.б.
* Чалльöг: кывбуръяс / [серпасалic Ю.Н. Лисовский]. – [[Сыктывкар]]: [[Коми небöг лэдзанiн]], [[2005]]. – 238 л.б. 
* Гыбад: висьтъяс, повесьт, чöвталöмъяс, шмонь / Серпасалic Ю.Н. Лисовский. – [[Сыктывкар]]: [[Анбур (небӧг лэдзанін)|«Анбур»]], [[2007]]. – 335 л.б.
* Лӧсас: Кывбуръяс, поэмаяс, вуджӧдӧмъяс / Ред. В.И. Трошева; Серпасаліс Г.Н. Шарипков. — [[Сыктывкар]]: [[Анбур (небӧг лэдзанін)|ООО «Анбур»]], [[2013 во|2013]]. — 320 л.б. («Звёзды Севера» серия).
* Миянладорын. — [[Сыктывкар]], [[2018 во|2018]]. — 240 л.б. (тираж — 750 экз.)

=== Челядьлы ===
* Вуграсигöн: [кывбуръяс] / Ред. В.А. Попов; серпасалiс [[Мошев Аркадий Васильевич|А.В. Мошев]]. – [[Сыктывкар]]: [[Коми небöг лэдзанiн|Коми кн. изд-во]], [[1970]]. – 8 л.б.
* Козин: челядьлы кывбуръяс / Ред. А.В. Тентюков; серпасалiс [[Мошев Аркадий Васильевич|А.В. Мошев]]. – [[Сыктывкар]]: [[Коми небöг лэдзанiн|Коми кн. изд-во]], [[1990]]. – 31 л.б.
* Паса шор: кывбуръяс, висьтъяс, мойдъяс, сьыланкывъяс / Ред. А.В. Тентюков; серпасалic Г.Н. Шарипков. – [[Сыктывкар]]: [[Коми небöг лэдзанiн|Коми кн. изд-во]], [[1995]]. – 140 л.б.
* Йöрын да вöрын: кывбуръяс / Серпасалiс В.А. Клейман. – [[Сыктывкар]]: [[Анбур (небӧг лэдзанін)|Анбур]], [[2008]]. – 93 л.б.

=== Небӧг лӧсьӧдысь===
* [[Тима Вень|Чисталев В.Т.]] Эжва йывса колип: бöрйöм гижöдъяс; лöсьöдiс В.Г. Лодыгин; серпасалiс В.А. Моторин. – [[Сыктывкар]]: [[Коми небöг лэдзанiн]], [[2000]]. – 222 л.б.
* Аняби: Эжва йывса гижысьяслöн кывбуръяс да висьтъяс / Чукöртiс да лöсьöдiс В. Г.  Лодыгин. – [[Сыктывкар]]: [[Эскӧм (небӧг лэдзанін)|Эскӧм]], [[2001]]. – 35 л.б.
* Тiльгун: Эжва йывса том гижысьяслöн кывбуръяс да висьтъяс / Чукöртic да лöсьöдiс В.Г. Лодыгин. – [[Кулӧмдiн]], [[2007]]. – 51 л.б.
* [[Парма гор (газет)|«Парма гор»]] — чужан кывъя шор: Кулöмдiн районса «Парма гор» газет редакцияын уджалысьяс да налы отсасьысьяс йылысь висьт / АУ МО МР «Усть-Куломский»; Лöсьöдiс В.Г. Лодыгин; Серпасалiсны: Н.А. да Л.И. Лютоевъяс. — [[Сыктывкар]]: [[2009]]. — 165 л.б.

== Наградаяс ==
* Коми комсомоллысь премиа босьтысь ([[1976]])
* [[Коми АССР-са культураын нималана уджалысь]] ([[1991]])
* Коми Республикаса Правительстволысь премиа босьтысь ([[2006]])
* [[Россияса культураын нималана уджалысь]] ([[2011 во]]) – культураын, печатьын да уна вося бур уджысь.<ref>[http://www.rkomispb.ru/news/1471/23/vasilij-lodygin-poluchil-nagradu.html]</ref>
* «Коми Республикалы 95 во» казьтылана медаль ([[2016 во|2016]])<ref>[https://web.archive.org/web/20170506092457/http://rkomi.ru/news/43251 Врио Главы Республики Коми Сергей Гапликов вручил государственные награды жителям региона // «Республика Коми» портал (2016.08.18 лун; рочӧн)]</ref>
* [[Коми Республикаса нимйӧза гижысь|«Коми Республикаса нимйӧза поэт»]] почёт ним ([[2017 во|2017.01.09]])<ref>[https://komiinform.ru/news/142998/ В Коми появился еще один народный поэт // «Комиинформ» (2017.01.10; рочӧн)]</ref>
* Кулӧмдін районса почёта гражданин ([[2022-ӧд во|2022.07.15]])

== Öшмöсъяс==
* [http://www.nbrkomi.ru/kk/ust_kulom/literatura Коми Республикаса Национальнöй библиотека]
* Календарь знаменательных и памятных дат Республики Коми на 2007 год. — [[Сыктывкар]], [[2006]]. — С. 5—6.
* [[Мартынов Валерий Иванович|Мартынов, В. И.]] Лодыгин Василий Григорьевич [Электронный ресурс] // Литературная энциклопедия земли Коми / В. И. Мартынов. [[Сыктывкар]], [[2004]]. – Разд.: Персоналии. – 1 электрон. опт. диск (CD-ROM).
* http://www.webstarstudio.com/portfolio/nonactive/knigark/modules.php-name=Content&pa=showpage&pid=7.htm
* http://www.mskomi.ru/n/article.php/7984

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Коми войтырын водзмӧстчысьяс]]
[[Категория:Коми гижысь котырӧ пырысьяс]]
[[Категория:Коми Республикаса нимйӧза гижысьяс]]
[[Категория:Дзоль сикт овмӧдчӧмин]]
[[Категория:Чужисны 1947 воын]]
