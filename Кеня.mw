[[Файл:Garrulus glandarius 1.jpg|right|thumb|150px|Кеня]]
'''Кеняöн''' шуöны кык пöлöс [[лэбач]]öс. Öтиыс ({{lang-la|Garrulus glandarius}}; {{lang-ru|сойка}})) [[чавкан]] ыджда, а мöдыс ({{lang-la|Perisoreus infaustus}}; {{lang-ru|кукша}})) – ичöтджык.
== Ыджда да рöм ==
'''Ыджыд кенялöн''' сьöктаыс овлывлö 197 граммöдз. Гöныс кельыдперкаль рöма. Кузиник [[бӧж]]ыс сьöд, увдорыс да вевдорыс еджыд. Вом пельöссяньыс тöдчö ус модаа сьöд визь. А ичöтик мича «рöмпöштаныс» кыкнан бордъяс кельыдлöзов. [[Юр]] вылас эм вомöна визьяса ичöтик туг. Лэбалö сьöкыдпырысь, [[борд]]нас частö шенасигтырйи.

'''Ичöт кенялöн''' сьöктаыс сöмын 97 грамм. Вывтырыс 31 сантиметр кузьта. Гöныс пушыд да небыд, бордйыс дженьыд да паськыд. Кузь бöжыс гöгрöс пома. Юрыс да синмыс пемыдруд рöма. Кынöм улыс, бордйыс да бöжыс гöрдов. Чöв олысь лэбач, шыасьлывлö шочиника.
== Паськалöм ==
Кеняяс – вöрса лэбачьяс, эрдъяс вылö да кушинъясö пöшти оз петавлыны. Нэм чöжыс олöны пыр öтилаын, медсясö [[ньыв|ньыв пу]]а-[[коз|козъяинъясын]]. Сöмын ыджыд кеняяслöн кутшöмкö юкöн [[тӧв|тöвнас]] вешйывлö рытыв-лунвывланьö.
== Оласног да сёян ==
[[Катша]]-[[рака]] моз жö быдтор сёйысь тылабордаяс. Арнас да тöвнас кокалöны [[пелысь|пелысьлысь]] да [[тусяпу|тусяпулысь]] вотöссö. Радейтöны чöсмасьны быдсяма [[гаг|гагнас]] да налöн [[номыр|номыръясöн]]. [[Гожӧм|Гожöмнас]] дзерöдöны посни кайясöс. Позъяс пырöмöн кокалöны налысь [[кольк|колькъяссö]] да кайпиянсö. Уськöдчывлöны и [[шыр]]ъяс вылö. Чукöртöны быдмöгъяслысь кöйдыссö да [[тӧв]] кежлö дзеблалöны [[нитш]] улö да пу горсъясö. Бöрыннас, кöдзыдъяс дырйи, ассьыныс дзеблалöмторъяссö кокньыда аддзöны весиг джуджыд лым улысь. 

Кеняяс – колана лэбачьяс, вайöны уна буртор вöр-валы, лёк вöчысь гагъясöс бырöдöны да. Но кыйсьысьяс найöс мустöмтöны, сы вöсна мый пöткöдчöны налькъясö шедöм кыйдöсöн, а сiдзжö кокалöны лэчьясö веськалöм [[сьӧла|сьöлаясöс]]. А ыджыд кеня, мыйöн казялас мортлысь локтöмсö, ылiсянь на заводитас чирзыны да аслас горзöмнас шызьöдас вöрсö и васö. Та бöрын колана пöтка дiнад гусьöнтö сэсся он нин сибöдчы. 
== Поздйысьöм ==
Позъяснысö вöчöны пуяс вылö, налöн сук лапъяс пöвстö, дзик пучер бердас – тыдавтöминö. Весиг зэв сюсь синма мортлы сьöкыд казявны татшöм позтö. Тэчöны найöс небыдик ув-вожйысь да ройысь. Пöжны пуктöны вит-ö-квайт [[кольк]], найö вежов рöма сьöд чутъясаöсь. Позъяс пукалöны чеччывтöг кык [[вежон]]ысь дырджык. Ыджыд кенялöн пияныс позсö эновтöны 20 лун бöрын, а ичöтыслöн тöлысьöн-джынйöн мысти.
== Рöдвуж кыв вылын ==
Лэбачыслöн нимыс абу зэв важся. Миян моз кеняöн шуöны нöшта сöмын [[коми пермякъяс|перымса комияс]]. Мукöд [[финн-йӧгра войтыр]] тайö кывсö оз тöдны и быдöн на пиысь нимтö ас ногыс: [[удмуртъяс|удмуртъяслöн]] – пекшал, [[мари|марилöн]] – купшульö, мордвалöн – пиже чевача.
== Öшмöс ==
* [[Ракин Анатолий Николаевич|Ракин А.Н.]] Кеня // [[Би кинь (журнал)|Би кинь]], [[2010]]. – 1 №.

[[Категория:Лэбачьяс]]

[[als:Eichelhäher]]
[[an:Garrulus glandarius]]
[[ang:Eurasisc bleohcrāwe]]
[[ar:قيق أوراسي]]
[[az:Adi zığ-zığ]]
[[ba:Бараба]]
[[be:Сойка звычайная]]
[[bg:Сойка]]
[[br:Kegin (evn)]]
[[bs:Sojka]]
[[ca:Gaig]]
[[co:Ghjandaghja]]
[[cs:Sojka obecná]]
[[csb:Łupk]]
[[cy:Ysgrech y Coed]]
[[da:Skovskade]]
[[de:Eichelhäher]]
[[el:Κίσσα]]
[[en:Eurasian Jay]]
[[eo:Eŭropazia garolo]]
[[es:Garrulus glandarius]]
[[et:Pasknäär]]
[[eu:Eskinoso]]
[[fa:جیجاق]]
[[fi:Närhi]]
[[fo:Gnelliskjóra]]
[[fr:Geai des chênes]]
[[frr:Heeger]]
[[fy:Houtekster]]
[[ga:Scréachóg]]
[[gl:Gaio]]
[[he:עורבני שחור כיפה]]
[[hu:Szajkó]]
[[is:Skrækskaði]]
[[it:Garrulus glandarius]]
[[ja:カケス]]
[[ka:ჩხიკვი]]
[[kbd:Мэзкъанжэ]]
[[ko:어치]]
[[ku:Bûrek]]
[[lt:Kėkštas]]
[[lv:Sīlis]]
[[mn:Цагчаа ятгашаазгай]]
[[mrj:Алагек]]
[[nl:Gaai]]
[[nn:Nøtteskrikje]]
[[no:Nøtteskrike]]
[[nv:Tʼádootłʼizhii]]
[[os:Хиуа]]
[[pcd:Gai]]
[[pl:Sójka zwyczajna]]
[[pms:Garrulus glandarius]]
[[pt:Gaio-comum]]
[[ro:Gaiță]]
[[ru:Сойка]]
[[rue:Сойка]]
[[sah:Ньокоокуй]]
[[scn:Ciàula]]
[[sk:Sojka škriekavá]]
[[sr:Креја]]
[[sv:Nötskrika]]
[[th:นกปีกลายสก็อต]]
[[tr:Bayağı alakarga]]
[[udm:Ӝакы]]
[[uk:Сойка]]
[[vls:Vlamsche goai]]
[[wa:Ritchåd (oujhea)]]
[[zh:松鴉]]
