[[Файл:Garrulus glandarius 1.jpg|right|thumb|Кеня]]
[[File:Garrulus glandarius rufitergum MHNT 232 Weymouth.jpg |thumb|'' Garrulus glandarius '']]
'''Кеняӧн''' шуӧны кык пӧлӧс [[лэбач]]ӧс. Ӧтиыс ({{lang-la|Garrulus glandarius}}; {{lang-ru|сойка}})) [[чавкан]] ыджда, а мӧдыс ({{lang-la|Perisoreus infaustus}}; {{lang-ru|кукша}})) – ичӧтджык.
== Ыджда да рӧм ==
'''Ыджыд кенялӧн''' сьӧктаыс овлывлӧ 197 граммӧдз. Гӧныс кельыдперкаль рӧма. Кузиник [[бӧж]]ыс сьӧд, увдорыс да вевдорыс еджыд. Вом пельӧссяньыс тӧдчӧ ус модаа сьӧд визь. А ичӧтик мича «рӧмпӧштаныс» кыкнан бордъяс кельыдлӧзов. [[Юр]] вылас эм вомӧна визьяса ичӧтик туг. Лэбалӧ сьӧкыдпырысь, [[борд]]нас частӧ шенасигтырйи.

'''Ичӧт кенялӧн''' сьӧктаыс сӧмын 97 грамм. Вывтырыс 31 сантиметр кузьта. Гӧныс пушыд да небыд, бордйыс дженьыд да паськыд. Кузь бӧжыс гӧгрӧс пома. Юрыс да синмыс пемыдруд рӧма. Кынӧм улыс, бордйыс да бӧжыс гӧрдов. Чӧв олысь лэбач, шыасьлывлӧ шочиника.
== Паськалӧм ==
Кеняяс – вӧрса лэбачьяс, эрдъяс вылӧ да кушинъясӧ пӧшти оз петавлыны. Нэм чӧжыс олӧны пыр ӧтилаын, медсясӧ [[ньыв|ньыв пу]]а-[[коз|козъяинъясын]]. Сӧмын ыджыд кеняяслӧн кутшӧмкӧ юкӧн [[тӧв|тӧвнас]] вешйывлӧ рытыв-лунвывланьӧ.
== Оласног да сёян ==
[[Катша]]-[[рака]] моз жӧ быдтор сёйысь тылабордаяс. Арнас да тӧвнас кокалӧны [[пелысь|пелысьлысь]] да [[тусяпу|тусяпулысь]] вотӧссӧ. Радейтӧны чӧсмасьны быдсяма [[гаг|гагнас]] да налӧн [[номыр|номыръясӧн]]. [[Гожӧм|Гожӧмнас]] дзерӧдӧны посни кайясӧс. Позъяс пырӧмӧн кокалӧны налысь [[кольк|колькъяссӧ]] да кайпиянсӧ. Уськӧдчывлӧны и [[шыр]]ъяс вылӧ. Чукӧртӧны быдмӧгъяслысь кӧйдыссӧ да [[тӧв]] кежлӧ дзеблалӧны [[нитш]] улӧ да пу горсъясӧ. Бӧрыннас, кӧдзыдъяс дырйи, ассьыныс дзеблалӧмторъяссӧ кокньыда аддзӧны весиг джуджыд лым улысь. 

Кеняяс – колана лэбачьяс, вайӧны уна буртор вӧр-валы, лёк вӧчысь гагъясӧс бырӧдӧны да. Но кыйсьысьяс найӧс мустӧмтӧны, сы вӧсна мый пӧткӧдчӧны налькъясӧ шедӧм кыйдӧсӧн, а сідзжӧ кокалӧны лэчьясӧ веськалӧм [[сьӧла|сьӧлаясӧс]]. А ыджыд кеня, мыйӧн казялас мортлысь локтӧмсӧ, ылісянь на заводитас чирзыны да аслас горзӧмнас шызьӧдас вӧрсӧ и васӧ. Та бӧрын колана пӧтка дінад гусьӧнтӧ сэсся он нин сибӧдчы. 
== Поздйысьӧм ==
Позъяснысӧ вӧчӧны пуяс вылӧ, налӧн сук лапъяс пӧвстӧ, дзик пучер бердас – тыдавтӧминӧ. Весиг зэв сюсь синма мортлы сьӧкыд казявны татшӧм позтӧ. Тэчӧны найӧс небыдик ув-вожйысь да ройысь. Пӧжны пуктӧны вит-ö-квайт [[кольк]], найӧ вежов рӧма сьӧд чутъясаӧсь. Позъяс пукалӧны чеччывтӧг кык [[вежон]]ысь дырджык. Ыджыд кенялӧн пияныс позсӧ эновтӧны 20 лун бӧрын, а ичӧтыслӧн тӧлысьӧн-джынйӧн мысти.
== Рӧдвуж кыв вылын ==
Лэбачыслӧн нимыс абу зэв важся. Миян моз кеняӧн шуӧны нӧшта сӧмын [[коми пермякъяс|перымса комияс]]. Мукӧд [[финн-йӧгра войтыр]] тайӧ кывсӧ оз тӧдны и быдӧн на пиысь нимтӧ ас ногыс: [[удмуртъяс|удмуртъяслӧн]] – пекшал, [[мари|марилӧн]] – купшульӧ, мордвалӧн – пиже чевача.
== Ӧшмӧс ==
* [[Ракин Анатолий Николаевич|Ракин А.Н.]] Кеня // [[Би кинь (журнал)|Би кинь]], [[2010]]. – 1 №.

[[Категория:Лэбачьяс]]
