{{Персоналия}}
'''Попов Алексей Вячеславович''' ([[1950]]) — [[коми кыв|коми]] [[Коми гижысьяс анбур серти|гижысь, прозаик, драматург]], Россияса Журналист да Гижысь котыръясӧ пырысь, Россияса культураын да Коми Республикаын нимӧдана уджалысь, [[Коми Республикаса нимйӧза гижысь]] ([[2014 во|2014]]).

== Олан туй ==
Алексей Попов чужӧма [[1950 во]]ся [[25 сора|сора тӧлысь 25 лун]] [[Коми АССР]]-ын (öнi — [[Республика Коми]]) [[Кӧрткерӧс район]]са [[Ыджыдвидз (Кӧрткерӧс район)|Ыджыдвидз]] [[сикт]]ын. [[Шойнаты (Кӧрткерӧс район)|Шойнатыса]] шӧр школа помалӧм бӧрын уджалӧма «Вишерский» совхозын. [[1969 во|1969]]—[[1971 во]]ясӧ служитӧма Сӧветскӧй армияын — [[Амур обласьт]]са воздушно-штурмӧвӧй бригадаын (десант войскаясын).

[[1971 во]]ся [[сора тӧлысь]]сянь уджалӧма Коми АССР-са СМИ-ын: [[Звезда (газет)|«Звезда»]] да [[Вперёд (газет)|«Вперёд»]] районса газетъясын, республикаса телевидениеын да радиоын, [[Коми му (газет)|«Коми му»]] да [[Йӧлӧга (газет)|«Йӧлӧга»]] газетъясын, [[Чушканзі (журнал)|«Чушканзі»]] да [[Войвыв кодзув (журнал)|«Войвыв кодзув»]] журналъясын.
 
[[1980 во]]ын помалӧма [[Сыктывкарса канму университет]]ысь история факультет уджысь орӧдчытӧг.

[[2003 во]]сянь веськӧдлӧ челядьлы лӧсьӧдӧм [[Би кинь (журнал)|«Би кинь»]] журналын.

== Гижан удж ==
Ӧльӧш Попов «'''Армияӧ ветлан арлыд'''» медводдза висьтсӧ гижӧма Амур обласьтын армияын служитігӧн. Гиҗӧдсӧ вӧлі йӧзӧдӧма [[1971]] воын [[Войвыв кодзув (журнал)|«Войвыв кодзув»]] журналса нёльӧд номерын. 
 
Йӧзӧдӧма дас сайӧ небӧг да 30 сайӧ пьеса. Гижӧдъяссӧ йӧзӧдӧма республикаса да россияса уна журналын да ӧтувъя чукӧръясын: «Север» да «Сельская молодежь» журналъясын, «Литературная Россия» еженедельникын, периодикаын. [[1991 во]]ын сылӧн петӧма медводдза «Олӧм олысьяс» небӧг, кытчӧ пыртӧма висьтъяс да повесьтъяс.

1990-ӧд воясӧ гижысь шыӧдчӧма драматургияӧ. Сылӧн «Мыйсяма йӧз», «Ойя да ойя», «Сур лагун», «Йиркап», «Гӧтрась, пиӧ, гӧтрась» «Чудь мыльк» да мукӧд пьесаяс серти спектакльяс мунӧны [[Коми Республикаса Драма театр|В.А. Савин нима драма театрын]] (пуктылӧмаӧсь 9 пьеса), Коми республикаса вужвойтырлӧн шылада-драма театрын, Россияса театръясын, а сідзжӧ [[Болгария]]ын да [[Франция]]ын.

Став драмаа гижӧдъяссӧ йӧзӧдӧма «Мывкыд парма» небӧгӧ ([[2011 во|2011]]), кытчӧ пыртӧма 23 пьеса, на лыдын нёльыс — челядьлы спектакльяс вылӧ.

Художествоа гижӧдъяссӧ вуджӧдӧма [[роч кыв|роч]], мордва, [[удмурт кыв|удмурт]], [[мари кыв|мари]], [[перым коми кыв|перым коми]], [[башкир кыв|башкир]], [[калмык кыв|калмык]], [[тотара кыв|тотара]], [[чуваш кыв|чуваш]], [[хакас кыв]]ъяс вылӧ, а сідзжӧ [[финн кыв|фин]], [[франсуз кыв|француз]], [[болгар кыв|болгар]], [[эст кыв|эст]] да [[маддяр кыв|маддяр]] кывъяс вылӧ.

Роч вылӧ вуджӧдӧмӧн висьтъясын петавлӧмаӧсь [[Германия]]ын да [[АӦШ|США-ын]]. Алексей Попов ачыс сідзжӧ вуджӧдалӧ: комиӧдӧ роч да фин-йӧгра гижысьясӧс.

Гусянимъяс: Висер Ӧль, Камай Олеш.

[[1976 во]]сянь пырӧ Россияса журналист котырӧ, [[1994 во]]сянь — Россияса гижысь котырӧ.

[[2014 во]]ся [[ода-кора тӧлысь|одан-кора тӧлысьын]] Коми Республикаса Юралысь сетӧма сылы культура юкӧнын ыджыд уджысь [[Коми Республикаса нимйӧза гижысь]] почёт ним<ref>[http://www.komiinform.ru/news/112672/ Быковская С. Алексею Попову присвоено звание «Народного писателя Коми» // «Комиинформ» юӧр сетан агентство (2014.05.23; рочӧн)]</ref>.

«Когда-нибудь встретимся» пьесаыс пырӧма вӧлі «Творим мир своими руками» конкурслӧн шорт-листӧ. Конкурс мунӧма «Гражданин мира» войтыркостса проект дырйи, пьесаыс пасйӧма «Аршином общим не измерить» нимпасын дипломӧн ([[2015 во|2015]]).

Коми гижысьяслӧн съездъяс дырйи Алексей Поповӧс куимысь бӧрйылӧмаӧсь Коми Республикаса гижысь котыр правленньӧӧ пырысьӧн.

== Небӧгъяс ==
=== Комиӧн ===
* Олӧм олысьяс: повестьяс да висьтъяс / Ред. ''А. В. Тентюков''; серпасалiс ''В. П. Пластинин''. — [[Сыктывкар]]: [[Коми небöг лэдзанiн|Коми кн. изд-во]], [[1991]]. — 192 л.б.
* Мыйсяма йӧз: повестьяс, висьтъяс, пьесаяс. — [[Сыктывкар]]: [[Коми небöг лэдзанiн|Коми кн. изд-во]], [[1994]]. — 272 л.б.
* Чудь мыльк: повесьтъяс, висьтъяс / Серпасалiс [[Мошев Аркадий Васильевич|''А. В. Мошев'']]. — [[Сыктывкар]]: [[Коми небöг лэдзанiн]], [[2001]]. — 28 л.б.
* Туналӧм ордым: пьеса чукӧр. – [[Сыктывкар]]: Полиграф-Сервис, [[2002]]. — 143 л.б.
* Шань Олыся: повесьт, висьтъяс / Серпасалiс ''В. А. Моторин''. — [[Сыктывкар]]: [[Коми небöг лэдзанiн]], [[2005]]. — 240 л.б.
* Грезд: повесьтъяс да висьтъяс / Ред. ''Л. Т. Попова''; серпасалiс ''Н. Н. Коносова''. — [[Сыктывкар]]: [[Анбур (небöг лэдзанiн)|Анбур]], [[2008]]. — 424 л.б.
* Мывкыд Парма: Пьесаяс / Ред. [[Ульянов Александр Васильевич|''А. В. Ульянов'']]; серпасалiс ''Н. Н. Коносова''. — [[Сыктывкар]]: [[Коми му (газет)|"Коми му" газет редакция" КР АУ]], [[2011 во|2011]]. — 552 л.б.
* Олӧм войтъяс: Повесьтъяс да висьтъяс / Ред. [[Ульянов Александр Васильевич|''А. В. Ульянов'']]; худ. ''А. А. Попова''. — [[Сыктывкар]]: [[Коми му (газет)|«Коми йӧзӧдчан керка» КР АУ]], [[2018 во|2018]]. — 528 л.б. (690 экз.)

=== Роч кыв вылӧ вуджӧдӧмӧн ===
* Когда-нибудь встретимся...: пьесы / Пер. с коми яз. ''Л. Т. Чупровой''. — [[Кӧрткерӧс]], [[1998]]. — 99 с.
* Заколдованная тропа: драма в двух действиях / [авториз. пер. с коми яз. ''Вл. Дьяченко''], — [б. м.], [[1995]]. — 56 л.
* Сур лагун: сьыланкывъяса да йӧктӧмъяса кык юкӧна теш. — [[Сыктывкар]], [[1995]]. — 33 л.б.
* Что за люди: Пьесы / Пер. с коми яз. ''Л. Т. Чупровой''; Ред. [[Ульянов Александр Васильевич|''А. В. Ульянов'']]; худ. ''Е. П. Григорьян''. — [[Сыктывкар]]: [[Эскӧм (небӧг лэдзанін)|Изд-во «Эском»]], [[2010 во|2010]]. — 448 с. (980 экз.)

== Вуджӧдӧмъяс ==
* [[Жеребцов Игорь Любомирович|''Жеребцов И. Л.'']], [[Столповский Пётр Митрофанович|''Столповский П. М.'']] Коми му йылысь быдмысь войтырлы висьтъяс / Вуджӧдіс ''А. В. Попов''; Серпасалiс ''Г. Н. Шарипков''. — [[Сыктывкар]]: [[Анбур (небöг лэдзанiн)|Анбур]], [[2009]]. — 320 л.б.

== Наградаяс да премияяс ==
=== Премияяс ===
* Коми Республикаса канму премия босьтысь драматургия да театрса искусство юкӧнын ([[2000]])
* Коми Республикаса Веськӧдлан Котырлысь премия босьтысь драматургия юкӧнын ([[2008]])
* Коми Республикаса Веськӧдлан Котырлысь премия босьтысь челядьлы сценическӧй искусство да драматургия юкӧнын ([[2014 во|2014]])
* Эстонияса рӧдвуж войтыр уджтаслӧн премия «драма гижӧдъяс» нимпасын «Мывкыд парма» небӧгысь [[2014 во|2014]]

=== Почёт нимъяс да медальяс ===
* Россия Федерацияса культура министерстволӧн «За достижения в культуре» морӧсвыв пас
* [[Коми Республикаса нимӧдана уджалысь]] ([[2004]])
* В.С. Розов нима «За вклад в Отечественную культуру» медаль ([[2005]])
* Россия Федерацияса культураын нимӧдана уджалысь ([[2012 во|2012]])<ref>[http://www.bnkomi.ru/data/news/13755/ Вячеслав Гайзер вручил государственные награды  // БНКоми сайт (рочӧн; 2012.06.09]</ref>
* [[Коми Республикаса нимйӧза гижысь]] ([[2014 во|2014]])
* [[Коми Республикалы 100 во (медаль)|«Коми Республикалы 100 во» медаль]] ([[2021-ӧд во|2021]])

== Ӧшмӧсъяс ==
* Календарь знаменательных и памятных дат Республики Коми на 2010 год. — [[Сыктывкар]], [[2009]].
* Писатели земли Коми / Ред: Попов А.В., [[Ульянов Александр Васильевич|''Ульянов А.В.'']] — [[Сыктывкар]]: [[Коми небöг лэдзанiн|Коми книжное изд-во]], [[2006]]. — 30 л.
* [http://www.nbrkomi.ru/page/1880 Коми Республикаса Национальнӧй небӧгаин]
* [http://mayatul.ru/library/23-popov-aleksey-vyacheslavovich Майатул. Финн-йöгра театр]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Ыджыдвидз]]
[[Категория:Чужисны 1950 воын]]
[[Категория:Коми гижысь]]
[[Категория:Коми драматургъяс]]
[[Категория:Коми гижысь котырӧ пырысьяс]]
[[Категория:Коми Республикаса нимйӧза гижысьяс]]
[[Категория:Коми Республикаса нимӧдана уджалысьяс]]
[[Категория:Россия Федерацияса культураын нимӧдана уджалысь]]
