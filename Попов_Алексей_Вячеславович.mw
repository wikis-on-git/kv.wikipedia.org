[[Файл:Попов А.В.jpg|250 px|right|thumb|Попов Алексей Вячеславович — коми гижысь да драматург]]

'''Попов Алексей Вячеславович''' ([[1950]]) – [[коми кыв|коми]] [[Коми гижысьяс анбур серти|гижысь]], драматург, Россияса Журналист да Гижысь котыръясӧ пырысь, Россияса культураын да Коми Республикаын нимӧдана уджалысь.

== Олан туй ==
* [[1950]], [[25 сора|сора тӧлысь 25 лун]] – чужис Коми АССР-ын (öнi – [[Республика Коми]]) [[Кӧрткерӧс район]]са [[Ыджыдвидз (Кӧрткерӧс район)|Ыджыдвидз]] [[сикт]]ын. 
* [[Шойнаты (Кӧрткерӧс район)|Шойнатыса]] шӧр школа помалӧм бӧрын уджаліс «Вишерский» совхозын. Служитіс Советскӧй армияын. 
* [[1980]] – помаліс [[Сыктывкарса канму университет]]ысь история факультет уджысь орӧдчытӧг. Водзӧсӧ уджаліс журналистикаын.
* уна во чӧж веськӧдлӧ челядьлы лӧсьӧдӧм [[Би кинь (журнал)|«Би кинь»]] журналын.

== Гижан удж ==
Ӧльӧш Поповлысь медводдза висьтсӧ вӧлі йӧзӧдӧма [[1971]] воын [[Войвыв кодзув (журнал)|«Войвыв кодзув»]] журналса нёльӧд номерын. Гижӧдъяссӧ йӧзӧдӧма республикаса уна журналын да ӧтувъя чукӧръясын. [[1991]] воын сылӧн петіс медводдза «Олӧм олысьяс» небӧг, кытчӧ пыртӧма висьтъяс да повесьтъяс.

1990-ӧд воясӧ гижысь шыӧдчис драматургияӧ. Сылӧн «Мыйсяма йӧз», «Ойя да ойя», «Сур лагун», «Йиркап», «Гӧтрась, пиӧ, гӧтрась» «Чудь мыльк» да мукӧд пьесаяс серти спектакльяс мунӧны В.А. Савин нима  драма театрын, Коми республикаса вужвотырлӧн шылада-драма театрын и мукӧдлаын.
Художествоа гижӧдъяссӧ вуджӧдӧма [[роч кыв|роч]], мордва, [[удмурт кыв|удмурт]], [[мари кыв|мари]], [[перым коми кыв|перым коми]], [[башкир кыв|башкир]], [[тотара кыв|тотара]] да мукӧд кывъяс вылӧ.

Гусянимъяс: Висер Ӧль, Камай Олеш.

== Небӧгъяс ==
=== Комиӧн ===
=== Рочӧн ===

== Наградаяс да премиаяс ==
* Россияса Журналист котырӧ пырысь ([[1976]])
* Россияса Гижысь котырӧ пырысь ([[1994]])
* Коми Республикаса канму премиа босьтысь ([[2000]])
* Коми Республикаса нимӧдана уджалысь ([[2004]])
* В.С. Розов нима «За вклад в Отечественную культуру» медаль ([[2005]])
* Коми Республикаса Веськӧдланінлысь премиа босьтысь ([[2008]])
* Россияса культураын нимӧдана уджалысь ([[2012 во|2012]])

== Ӧшмӧсъяс ==
* Календарь знаменательных и памятных дат Республики Коми на 2010 год. – [[Сыктывкар]], [[2009]].
* Писатели земли Коми / Ред: Попов А.В., [[Ульянов Александр Васильевич|Ульянов А.В.]] – [[Сыктывкар]]: [[Коми небöг лэдзанiн|Коми книжное изд-во]], [[2006]]. – 30 л.
* [http://www.nbrkomi.ru/page/1880 Коми Республикаса Национальнӧй библиотека]
* [http://mayatul.ru/library/23-popov-aleksey-vyacheslavovich Майатул. Финн-йöгра театр]
* [http://www.bnkomi.ru/data/news/13755/ БНКоми сайт]

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Ыджыдвидз]]

[[koi:Попов Алексей Вячеславович]]
