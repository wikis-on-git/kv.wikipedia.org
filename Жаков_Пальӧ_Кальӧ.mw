'''Жаков Каллистрат Фалалеевич''' (30.09.1866 — 20.01.1926) чужис [[Вöлöгда губерния|Вöлöгда губерниялöн]] Усть–Сысольск карбердса [[Давпон]] грездын (öнi [[Сыктывкар]]). Велöдчис Усть–Сысольскын уездса училищеын, помалiс [[Тотьма]] карын велöдысьясöс дасьтан семинария. Та бöрын уджалiс [[Вятскöй губерния|Вятскöй губернияса]] Холуницкöй заводын, вöлi писарöн [[Кöрткерöс|Кöрткерöсын]]. Водзö велöдчис Вöлöгдаса реальнöй училищеын да [[Санкт-Петербург|Петербургса]] вöр институтын, недыр кад велöдiс манастырын. 1896–öд воö пырис велöдчыны [[Киев|Киевса]] университетö, сэсся вуджис Петербургсаö история–филология факультет вылö. 1901–öд воын помалiс университетсö да лои сэнi велöдысьöн. Велöдчигас пыдiсянь туялiс коми йöзлысь олöмсö да лöсьöдiс научнöй гижöд. 1911–öд воö лои профессорöн. 1908–öд воö академик [[Бехтерев Владимир Михайлович|В.М.Бехтерев]] корис К.Жаковöс уджавны психо–неврологическöй институтö. Велöдiс сэнi 1917–öд воöдз. 1917–1926–öд воясö олiс [[Псков|Псковын]], Юрьевын ([[Тарту]], [[Эстония]]) да [[Рига|Ригаын]] ([[Латвия]]).
К.Жаков гижис роч кыв вылын. Медводдза гижöдъяссö — кывбуръяс, очеркъяс, висьтьяс вöлi йöзöдöма ХХ–öд нэм пуксигöн Петербургын ("Парма" небöг лэдзанiнын). Зэв тöдчана да гижысьöс паськыда нимöдана уджъясöн лоины "Сквозь строй жизни" повесьт да важся коми йöзлöн олöм йылысь "Биармия" поэма.
Кулiс К.Ф.Жаков Ригаын, дзебисны Покровскöй кладбище выло. 1990–öд воö выльысь дзебисны Сыктывкарын.

[[Категория:Персоналия:Коми]]
[[Категория:Персоналия анбурöд]]

[[ru:Жаков, Каллистрат Фалалеевич]]
