'''Жаков Пальӧ Кальӧ''' (''Пальэ Кале''; ''Палалей Кале''; ''Гара-морт'', {{lang-ru|Каллистрат Фалалеевич Жаков}}; 30.09.[[1866]] — 20.01.[[1926]]) чужис [[Вӧлӧгда губерния|Вӧлӧгда губерниялӧн]] Усть–Сысольск карбердса [[Давпон]] грездын (ӧнi [[Сыктывкар]]).

Велӧдчис Усть–Сысольскын уездса училищеын, помаліс [[Тотьма]] карын велӧдысьясӧс дасьтан семинария. Та бӧрын уджаліс [[Вятскӧй губерния|Вятскӧй губернияса]] Холуницкӧй заводын, вӧлі писарӧн [[Кӧрткерӧс|Кӧрткерӧсын]]. Водзӧ велӧдчис [[Вӧлӧгда]]са реальнӧй училищеын да [[Петыркар]]са вӧр институтын, недыр кад велӧдіс манастырын. 1896–ӧд воӧ пырис велӧдчыны [[Киев|Киевса]] университетӧ, сэсся вуджис Петербургсаӧ история–филология факультет вылӧ.

1901–ӧд воын помаліс университетсӧ да лои сэні велӧдысьӧн. Велӧдчигас пыдісянь туяліс коми йӧзлысь олӧмсӧ да лӧсьӧдіс научнӧй гижӧд. 1911–ӧд воӧ лои профессорӧн. 1908–ӧд воӧ академик [[Бехтерев Владимир Михайлович|В.М.Бехтерев]] корис К.Жаковӧс уджавны психо–неврологическӧй институтӧ. Велӧдіс сэні 1917–ӧд воӧдз. 1917–1926–ӧд воясӧ оліс [[Псков|Псковын]], Юрьевын ([[Тарту]], [[Эстония]]) да [[Рига|Ригаын]] ([[Латвия]]).

К.Жаков гижис ёнджыкасö роч кыв вылын. Медводдза гижӧдъяссӧ — кывбуръяс, очеркъяс, висьтьяс вӧлі йӧзӧдӧма ХХ–ӧд нэм пуксигӧн Петербургын ("Парма" небӧг лэдзанінын). Зэв тӧдчана да гижысьӧс паськыда нимӧдана уджъясӧн лоины "Сквозь строй жизни" (комиöн "Олöм бужöдъяс вомöн") повесьт да важся коми йӧзлӧн олӧм йылысь "Биармия" поэма.

Куліс К.Ф.Жаков Ригаын, дзебисны Покровскӧй шойна выло. 1990–ӧд воӧ выльысь дзебисны Сыктывкарын, [[Шӧр шойна (Сыктывкар)|Шӧр шойна]] выло.

==Гижӧдъяс==

* Понятие предела в математике (с точки зрения логики). СПб., 1905;
* Принцип эволюции в гносеологии, метафизике и морали. СПб., 1906;
* О преподавании этики в средних учебных заведениях. СПб., 1908;
* Логика. С эволюционной точки зрения. СПб., 1912;
* Основы эволюционной теории познания (Лимитизм). СПб., 1912;
* Сквозь строй жизни. СПб., 1912—1914. Ч. 1-4;
* Гипотеза, её природа и роль в науке и в философии. Пг., 1915;
* Лимитизм. Лекция 1 [Валк], 1917;
* Учение о душе. Юрьев, 1917;
* Лимитизм: Единство наук, философии и религии. Рига, 1929.
[[Категория:Персоналия:Коми]]
[[Категория:Персоналия анбурӧд]]

[[fi:Kallistrat Žakov]]
[[ru:Жаков, Каллистрат Фалалеевич]]
