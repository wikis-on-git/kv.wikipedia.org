{{Персоналия}}

'''Жаков Пальӧ Кальӧ''' (''Пальэ Кале''; ''Палалей Кале''; ''Гара-морт'', {{lang-ru|Каллистрат Фалалеевич Жаков}}; [[1866 во|1866]]–[[1926]]) — [[коми кыв|коми]] [[коми гижысьяс анбур серти|гижысь]], коми оласног тулысь, мир пасьтала нималана философ.

== Олан туй ==
Каллистрат Жаков чужӧма [[1866-ӧд во|1866-ӧд вося]] [[кӧч тӧлысь 30-ӧд лун]]ӧ [[Вӧлӧгда губерния]]лӧн [[Сыктывкар|Усть–Сысольск]] карбердса [[Давпон]] грездын (ӧнi [[Сыктывкар]]). Помалӧма Усть–Сысольскын уездса училище ([[1879-ӧд во|1879]]), [[Тотьма]] карын велӧдысьясӧс дасьтан семинария ([[1884 во|1884]]). [[1885-ӧд во|1885-ӧд воын]] уджалӧма [[Вятка губерния]]са Холуницкӧй заводын. Вӧлӧма писарӧн [[Кӧрткерӧс]]ын.

Велӧдчӧма [[Вӧлӧгда]]са реальнӧй училищеын да [[1891-ӧд во|1891-ӧд воын]] пырӧма велöдчыны [[Петыркар]]са вӧр институтö, но сьöкыд висьöм вöсна эновтӧма, недыр кад велӧдӧма манастырын. [[1896-ӧд во|1896-ӧд воын]] пырӧма велӧдчыны [[Киев]]са университетлӧн физика-математика факультетö, а сэсся [[1897-ӧд во|1897-ӧд воын]] вуджӧма история–филология факультет вылӧ. [[1889-ӧд во|1889]]–[[1891-ӧд во|1891-ӧд воясын]] велöдчӧма [[Петербург]]са университетын да лоӧма сэні велӧдысьӧн. Велӧдчигас пыдісянь туялӧма коми йӧзлысь олӧмсӧ да лӧсьӧдӧма туясян гижӧдъяс. [[1911-ӧд во]]сянь – профессор.
 
[[1908-ӧд во]]ын академик [[Бехтерев Владимир Михайлович|В.М. Бехтерев]] корӧма К. Жаковӧс уджавны психо–неврологическӧй институтӧ. Велӧдӧма сэні [[1917-ӧд во]]ӧдз. [[1917]]–[[1926-ӧд во]]ясын олӧма [[Псков]]ын, Юрьевын ([[Тарту]], [[Эстония]]) да [[Рига]]ын ([[Латвия]]). 

Кулӧма [[1926-ӧд во]]ся [[тӧвшӧр тӧлысь 20-ӧд лун]]ӧ [[Рига]]ын, дзебӧма Пӧкрӧв шойна вылӧ. [[1990-ӧд во]]ся [[ӧшым тӧлысь 19-ӧд лун]]ӧ К.Жаковлысь шойсö выльысь дзебисны Сыктывкарын [[Шӧр шойна (Сыктывкар)|Шӧр шойна]] вылö.

== Гижан удж ==
К.Жаков гижис ёнджыкасö роч кыв вылын. Медводдза гижӧдъяссӧ – кывбуръяс, очеркъяс, висьтьяс вӧлі йӧзӧдӧма ХХ–ӧд нэм пуксигӧн Петербургын («Парма» небӧг лэдзанінын). Зэв тӧдчана да гижысьӧс паськыда нимӧдана уджъясӧн лоины «Сквозь строй жизни» ([[1912]]—[[1914]]) (комиöн «Олöм бужöдъяс вомöн») повесьт да важся коми йӧзлӧн олӧм йылысь «Биармия» поэма ([[1916]]). Жаковлысь гижöдъяссö бура донъялісны [[Максим Горький]], [[Блок Александр Александрович|Александр Блок]], [[Брюсов Валерий Яковлевич|Валерий Брюсов]] да мукöд.

Сылысь гижӧдъяссӧ вуджӧдӧма [[латыш кыв|латыш]], [[маддяр кыв|маддяр]] да [[финн кыв|финн кывъяс]] вылӧ. Мойдъяссӧ йӧзӧдӧмаӧсь тшӧтш и суйӧр сайын.

Кальö Жаков отсалӧма Коми муысь петӧм уна йӧзлы, тшöтш и нималана социолог [[Сорокин Питирим Александрович|Питирим Сорокинлы]].

== Философия ==
Жаков вöлі пыдісянь мöвпалысь мортöн. Сылöн мöвпыс сöвмис материализм да атеизмсянь религиознöй мистицизмöдз. Сійö лöсьöдіс '''«лимитизм»''' философскöй велöдöм, кодлысь подувъяссö восьтіс нин аслас медводдза философскöй уджас «Теория переменного и предела в гносеологии и в истории познания» ([[1904]]). Унатор вöчис «художественно-философскöй критикаын». Тайö жанрас гижöма «Леонид Андреев и его произведения (Опыт философской критики)» ([[1909]]) да «Иван Карамазов. Попытка философского толкования романа Достоевского "Братья Карамазовы"» ([[1909]]) да мукöд удж.

== Мукӧдтор ==
К. Жаков тшӧкыда волывлӧма Коми муӧ, вӧзйӧма нуӧдны школаса реформа, пыртны школаӧ коми кыв велӧдӧм, коми истории да культура велӧдӧм.

== Гижӧдъяс ==
=== Художествоа гижӧдъяс ===
* ''Жаков К.Ф.'' Сквозь строй жизни. – СПб., [[1912]]—[[1914]]. Ч. 1-4;
* ''Жаков К.Ф.'' На севере в поисках за Памом Бурмортом. С.–Петербург, 1905.
* [http://foto11.com/komi/writer/zhakov_bjarmaland.php Биармия], 1916.

=== Философияысь  уджъяс ===
* ''Жаков К.Ф.'' Понятие предела в математике (с точки зрения логики). – СПб., [[1905]].
* ''Жаков К.Ф.'' Принцип эволюции в гносеологии, метафизике и морали. – СПб., [[1906]].
* ''Жаков К.Ф.'' О преподавании этики в средних учебных заведениях. – СПб., [[1908]].
* ''Жаков К.Ф.'' Логика. С эволюционной точки зрения. – СПб., [[1912]].
* ''Жаков К.Ф.'' Основы эволюционной теории познания (Лимитизм). – СПб., [[1912]].
* ''Жаков К.Ф.'' Гипотеза, её природа и роль в науке и в философии. – Пг., [[1915]].
* ''Жаков К.Ф.'' Лимитизм. Лекция 1 [Валк], [[1917]].
* ''Жаков К.Ф.'' Учение о душе. – Юрьев, [[1917]].
* ''Жаков К.Ф.'' Лимитизм: Единство наук, философии и религии. – [[Рига]], [[1929]].

=== Туясян уджъяс ===
* ''Жаков К.'' Зырянскія сказки // Живая старина. СПб.: Тип. МПС (Тов. И.Н. Кушнеревъ и К), 1908. Выпуск I. С. 92–100; Выпуск II. C. 232–242.
* ''Жаков К.'' Этнологический очерк зырян // Живая старина. СПб., 1901. Вып. I. С. 3–36.
* ''Жаков К.Ф.'' Языческое миросозерцание зырян // Научное обозрение. 1901. №3. С. 63–84.

== Паметь ==
*  Жаковлысь нимсӧ новлӧ [[Сыктывкар]]ын '''улича''' ([[2000-ӧд во]]ся [[моз тӧлысь 15-ӧд лун]]сянь), Сыктывкарса 24-ӧд №-а шӧр '''школа''', кӧні [[2001-ӧд во]]ся [[йирым тӧлысь]]ӧ восьтӧма К. Ф. Жаков нима '''музей'''.
* [[2016-ӧд во]]ся [[кӧч тӧлысь 30-ӧд лун]]ӧ Э.А. Налимова нима Сыктывдін районса история да культура музейкӧд орччӧн [[Выльгорт (Сыктывдін район)|Выльгорт]] [[сикт]]ын восьтӧма К.Ф. Жаков нима '''сквер'''.

== Öшмöсъяс ==
* ''Канев С.'' Каллистрат Жаков: Жизнь и судьба. — [[Сыктывкар]], [[1990]].
* Русская философия: Энциклопедия / Под общ.ред. М. А. Маслина. — М.: Алгоритм, [[2007]]. — С.171.
* ''Kovalchuk S.'' Kalistrat Zhakov. Ideas of Limit Philosophy. — Proceedings of the Latvian Academy of Sciences, Section A, 1999, vol. 53, N 4/5/6/, pp.74–78 ([[латыш кыв]]йöн).
* Каллистрат Фалалеевич Жаков: жизнь и творчество. — [[Сыктывкар]]: ГБУ РК «Центр «Наследие» имени Питирима Сорокина, [[2016 во|2016]]. — 66 с.

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Чужисны 1866 воын]]
[[Категория:Кулісны 1926 воын]]
[[Категория:Коми гижысь]]
