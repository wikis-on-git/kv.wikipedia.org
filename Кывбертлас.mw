'''Кывбертлас''' – [[челядь фольклор]] жанръяс лыдӧс пырысь [[жанр]], сьӧкыд шуаннога сёрникузяяс, кодъясӧс колӧ зільны висьтавны лӧсьыда, правильнӧя да ӧдйӧ.

== Ним ==
Коми йӧзкостса культураын '''кывбертлас''' кыв кындзи нӧшта вӧдитчӧны '''кывпесан''' да '''кывбертлан''' терминъясӧн.

== Туялӧм ==
Коми челядь фольклор [[туялысь]] [[Рочев Юрий Герасимович|Юрий Рочев]] пыртіс кывбертласъяссӧ [[челядь ворсана фольклор]]ӧ. Найӧ кутӧны ыджыд велӧдан функция да эстетическӧй тӧдчанлун: сӧвмӧдӧны кыв кылӧм-гӧгӧрвоӧм, отсалӧны сёрнитысьлы сӧвмӧдны сёрнитанногсӧ. Кывбертлас текст абу уна лыда да дженьыдӧсь, пример пыдди: «Батъ кок пӧв». Кывбертласъяс кутӧны тӧдчана шмонитана элемент. Паныдасьлӧ и эротическӧй вежӧртас, коді петкӧдчӧ ӧдйӧ шуаліг: «Ен зэрӧ, Сидӧр гӧрӧ, Кузьма нянь шӧралӧ».

Уна кывбертлас лӧсьӧдісны коми гижысьяс [[Илля Вась]], [[Юшков Геннадий Анатольевич|Геннадий Юшков]] да с.в.

== Ӧшмӧсъяс ==
* ''Рочев Ю.Г.'' Детский фольклор коми // История коми литературы. — [[Сыктывкар]]: [[Коми небӧг лэдзанін|Коми кн. изд-во]], [[1980]]. — С. 194-224.
* Челядь [[сьыланкыв]]ъяс да [[мойдкыв]]ъяс / Лöсьöдiс ''Ю.Г. Рочев''. — [[Сыктывкар]]: [[Коми небӧг лэдзанін|Коми кн. изд-во]], [[1969]]. — 111 л.б.
* Коми фольклор: Хрестоматия / Лӧсьӧдісны да водзкывъяссӧ дасьтісны [[Филиппова Валентина Викторовна|В.В. Филиппова]], [[Коровина Надежда Степановна|Н.С. Коровина]]. — [[Сыктывкар]]: [[Коми небӧг лэдзанін|Коми кн. изд-во]], [[2002]]. — Л.б. 250.

[[Категория:Челядь фольклор]]
[[Категория:Челядь ворсана фольклор]]
