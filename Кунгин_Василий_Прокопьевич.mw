'''Кунгин Василий Прокопьевич''' ([[1863 во|1863]]—[[1936 во|1936]]) — кресьттяна пиысь асшӧр [[Роч гижысьяс анбур серти|гижысь]], чужан му тӧдмалысь.

== Олан туй ==
Василий Кунгин чужӧма [[1863 во|1863-ӧд вося]] [[12 косму|косму тӧлысь 12-ӧд]] лунӧ [[Перым губерня]]ысь [[Чердін уезд]]са Покча [[сикт]]ын (ӧні — [[Мылдін район]]са [[Покча (Мылдін район)|Покча]]). Чужӧма кресьттяна семьяын. Помалӧма Покчаын куим вося вичкобердса школа [[1874 во]]ын.

[[1890 во]]ын овмӧдчӧма [[Помӧсдін (Кулӧмдін район)|Помӧсдін]] сиктӧ, босьтчӧма литература уджӧ. Йӧзӧдчылӧма «Сельский вестник» да «Родина» газетъясын, «Известия Архангельского общества изучения Северного края» журналын ([[1926 во|1926]]—[[1934 во|1934]]).

Кулӧма [[1936 во|1936-ӧд вося]] [[21 рака|рака тӧлысь 21-ӧд лунӧ]], гуалӧма [[Сыктывдін район]]са [[Выльгорт (Сыктывдін район)|Выльгорт]] сикт шойнаын. Гуыс абу тӧдса.

== Гижан удж ==
Гижлӧма кывбуръяс да пьесаяс. Медыджыдыс — документальнӧй висьтъяс да очеркъяс, кӧні висьтавсьӧ [[XIX нэм]] пом — [[ХХ нэм]] заводитчӧмӧн олӧм.

Автор серпасалӧ Коми муын революцияӧдзса лоӧмторъяс, Гражданскӧй тыш да колкоз артман вояс. Кунгин гижӧма сталинкадся репрессияяс, [[Эжва]], [[Печора]] да Перым вожса йӧзлӧн обычаяс йылысь.

Василий Кунгин мемуаръясас гижӧма и Л.Н. Толстойкӧд Москваын паныдасьлӧм йылысь ([[1896 во|1896]]). Кывбуръяссӧ лыддьӧм бӧрын Лев Николаевич сетӧма Кунгинлы вӧзйӧм: «''Чтобы поэтом быть — нужно им родиться. А чтобы быть писателем, нужно много думать, тогда дума рождает мысль, а мысль рождает слово. Когда вы будете писать о чем-либо — сначала обдумайте, будут ли верить написанному вами. Если будут, то вы будете считаться писателем''».

Коми Республикаса национальнӧй архивын лӧсьӧдӧма В.П. Кунгинлӧн личнӧй фонд, кытчӧ чукӧрмӧма 1500 гӧгӧр лист. 1930-ӧд воясын репрессияяс дырйи кипомысь уна гижӧд вошӧма. Вӧвлӧм коробейникӧс (посни торъясӧн вузасьысьӧс), коді 1917-ӧд воӧдз чукӧртлӧма неуна сьӧм, арестуйтӧмаӧсь да шуӧмаӧсь «кулакӧн».

== Небӧгъяс ==
* Кунгин В.П. Наивные повести из жизни Севера / Ред.-сост. [[Игнатов Михаил Дмитриевич|''М.Д. Игнатов'']], ''Д.И., Напалков''. — [[Сыктывкар]]: Эском, [[2012 во|2012]]. — 304 л.
 
== Ӧшмӧсъяс ==
* [http://www.tomovl.ru/komi/Kungin.html Л.Томовлӧн сайтын В. Кунгин йылысь]
* [http://www.fnperm.ru/%D0%BA%D1%83%D0%BD%D0%B3%D0%B8%D0%BD-%D0%B2%D0%B0%D1%81%D0%B8%D0%BB%D0%B8%D0%B9-%D0%BF%D1%80%D0%BE%D0%BA%D0%BE%D0%BF%D1%8C%D0%B5%D0%B2%D0%B8%D1%87.aspx Забытые имена Пермской губернии]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Покча сикт овмӧдчӧмин]]
[[Категория:Чужисны 1863 воын]]
[[Категория:Чужисны косму тӧлысь 12-ӧд лунӧ]]
[[Категория:Кулісны 1936 воын]]
[[Категория:Кулісны рака тӧлысь 21-ӧд лунӧ]]
