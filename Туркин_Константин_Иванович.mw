'''Туркин Константин Иванович''' ([[1902]]—[[1971]]) — [[коми кыв|коми]] [[Коми гижысьяс анбур серти|гижысь, вуджӧдчысь]].

== Олан туй ==
Константин Туркин чужис [[Вӧлӧгда губерня]]ысь [[Усть-Сысольск уезд]]са Лыатыын (ӧні — [[Емдін район]]са [[Лыаты (Емдін район)|Лыаты]] грезд) [[1902]] вося [[14 лӧддза-номъя|лӧддза-номъя тӧлысь 14-ӧд лунӧ]]. 

Велӧдчис начальнӧй школаын да вылыс начальнӧй училишӧын. [[Сыктывкар]]са педагогика техникум помалӧм бӧрын сійӧс мӧдӧдісны велӧдысьӧн [[Мокчой (Изьва район)|Мокчойса]] школаӧ. [[1926]] воӧ сійӧс босьтісны армияӧ. [[1929]] воын пырис велӧдчыны А.И. Герцен нима Ленинградса пединститутӧ.

[[1937]] воын мыжтӧг мыждісны асшӧр Коми государство лӧсьӧдны кӧсйӧмысь. Реабилитируйтісны [[1990]] воын. [[1939]] воын муніс армияӧ. Дорйис [[Айму вӧсна Ыджыд тыш]] дырйи чужан му. Война бӧрын уджаліс педучилишӧын военрукӧн, [[Коми небӧг лэдзанін]]ын редакторӧн. 

Куліс [[1971]] вося [[23 моз|моз тӧлысь 23-ӧд лунӧ]].

== Гижан удж ==
[[1931]] воын йӧзӧдіс история да обществоведениеысь «Важ йöзлöн оланног» небӧг. Сёрӧнджык гижис коми школаяслы роч кывйысь учебник.

[[1954]] воын пырис [[Коми гижысь котыр|СССР-са гижысь котырӧ]] кыдзи вуджӧдчысь. Гижис челядьлы лыддьӧм вылӧ некымын прозаа гижӧд.

Коми Республикаса национальнӧй архивым эм К.И. Туркинлӧн ас фонд (Ф.1375, 39 ед.хр.)<ref>[http://www.rusarchives.ru/guide/lf_sz/archive2.shtml Коми Республикаса национальнӧй архив]</ref>

== Небӧгъяс ==
* Важ йöзлöн оланног. — [[Сыктывкар]], [[1931]].

== Ӧшмӧсъяс ==
* [http://history-x.ru/03/18/056.html Туркин Константин Иванович]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Кӧжмудор сикт овмӧдчӧмин]]
