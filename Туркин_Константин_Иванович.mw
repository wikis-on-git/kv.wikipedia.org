{{Персоналия}}
'''Туркин Константин Иванович''' ([[1902]]—[[1971]]) — [[коми кыв|коми]] [[Коми гижысьяс анбур серти|гижысь, вуджӧдчысь]].

== Олан туй ==
Константин Туркин чужӧма [[Вӧлӧгда губерня]]ысь [[Усть-Сысольск уезд]]са Лыатыын (ӧні — [[Емдін район]]са [[Лыаты (Емдін район)|Лыаты]] грезд) [[1902 во]]ся [[14 лӧддза-номъя|лӧддза-номъя тӧлысь 14-ӧд лунӧ]]. Быдмӧма гӧль кресьттянин семьяын. 

Помалӧма начальнӧй школада Емдінса вылыс начальнӧй училишӧ. [[Сыктывкар|Усть-Сысольскса]] педагогика техникум помалӧм бӧрын сійӧс мӧдӧдісны велӧдысьӧн [[Мокчой (Изьва район)|Мокчойса]] II тшупӧда школаӧ. 

Бура паныдалӧма Октябрса революцию. [[1918 во]]ся [[рака тӧлысь]]ӧ пырӧма уджавны [[От (Емдін район)|От вӧлӧсьтса]] военкоматӧ. Гражданскӧй война дырйи тышкасьӧма М. Торлоповлӧн партизан котырын. Вӧрӧгӧс вермӧм бӧрын уджалӧма Отса военкоматын. 

[[1926 во]]ын сійӧс босьтӧны армияӧ. [[1929]]—[[1931 во|1931 воясӧ]] велӧдчӧма Ленинградын А.И. Герцен нима пединститутын.

[[1937 во]]ын сійӧс мыжтӧг мыждісны асшӧр Коми государство лӧсьӧдны кӧсйӧмысь да контрреволюционнӧй уджысь. Реабилитируйтісны [[1990 во]]ын. [[1939 во]]ын мунӧма армияӧ. Дорйӧма [[Айму вӧсна Ыджыд тыш]] дырйи чужан му. Война бӧрын уджалӧма педучилишӧын военрукӧн, [[Коми небӧг лэдзанін]]ын редакторӧн. 

Кулӧма [[1971]] вося [[23 моз|моз тӧлысь 23-ӧд лунӧ]].

== Туясян удж ==
Ленинградса пединститутын велӧдчигӧн йӧзӧдӧма коми школаса 3 да 4 классъяслы историяысь да обществоведениеысь учебникъяс.

[[1931 во]]ын йӧзӧдӧма история да обществоведениеысь «Важ йӧзлӧн оланног» небӧг. Сёрӧнджык гижӧма коми школаяслы роч кывйысь учебник.

[[Коми туялан институт]]ын уджалігӧн дасьтӧма коми терминология, кыв гижанног.

== Гижан удж ==
[[1954 во]]ся тӧвшӧр тӧлысьын пырӧма [[Коми гижысь котыр|СССР-са гижысь котырӧ]] кыдзи вуджӧдчысь. Комиӧдӧма роч художествоа литература.

Гижӧма челядьлы лыддьӧм вылӧ некымын прозаа гижӧд (повесьтъяс да висьтъяс).

Редактируйтӧма челядь литература. 

Коми Республикаса национальнӧй архивым эм К.И. Туркинлӧн ас фонд (Ф.1375, 39 ед.хр.)<ref>[https://web.archive.org/web/20131015012717/http://www.rusarchives.ru/guide/lf_sz/archive2.shtml Коми Республикаса национальнӧй архив]</ref>

== Небӧгъяс ==
* Важ йӧзлӧн оланног. — [[Сыктывкар]], [[1931]].

== Ӧшмӧсъяс ==
* ''Полещиков В.М.'' Константин Туркин (1902—1971) // Полещиков В.М. Репрессированные литераторы. — [[Сыктывкар]], [[2008 во|2008]]. — С. 590—594.
* Туркин Константин Иванович // Российские исследователи коми языка: биобиблиографический указатель / Нац. б-ка Респ. Коми. — [[Сыктывкар]], [[2007 во|2007]]. — С. 375—376.
* [[Костромина Ия Николаевна|''Костромина И.Н.'']] Туркин Константин Иванович // Связь времён. — [[Сыктывкар]], [[2000 во|2000]]. — С. 404.
* [[Мартынов Валерий Иванович|''Мартынов В.И.'']] Туркин Константин Иванович // Литераторы земли Коми. — [[Сыктывкар]], [[2000 во|2000]]. — С. 192—193.
* [[Туркин Адольф Иванович|''Туркин А.И.'']] Туркин Константин Иванович // Коми язык: энциклопедия. — [[Москва|М.]], [[1998 во|1998]]. — С. 498—499.

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Кӧжмудор сикт овмӧдчӧмин]]
[[Категория:Чужисны 1902 воын]]
[[Категория:Кулісны 1971 воын]]
[[Категория:Айму вӧсна Ыджыд тыш вылӧ ветлысьяс]]
