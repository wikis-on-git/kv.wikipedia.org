'''Туркин Константин Иванович''' ([[1902]]—[[1971]]) — [[коми кыв|коми]] [[Коми гижысьяс анбур серти|гижысь, вуджӧдчысь]].

== Олан туй ==
Константин Туркин чужӧма [[Вӧлӧгда губерня]]ысь [[Усть-Сысольск уезд]]са Лыатыын (ӧні — [[Емдін район]]са [[Лыаты (Емдін район)|Лыаты]] грезд) [[1902 во]]ся [[14 лӧддза-номъя|лӧддза-номъя тӧлысь 14-ӧд лунӧ]]. Быдмӧма гӧль кресьттянин семьяын. 

Помалӧма начальнӧй школада Емдінса вылыс начальнӧй училишӧ. [[Сыктывкар|Усть-Сысольскса]] педагогика техникум помалӧм бӧрын сійӧс мӧдӧдісны велӧдысьӧн [[Мокчой (Изьва район)|Мокчойса]] II тшупӧда школаӧ. 

Бура паныдалӧма Октябрса революцию. [[1918 во]]ся [[рака тӧлысь]]ӧ пырӧма уджавны [[От (Емдін район)|От вӧлӧсьтса]] военкоматӧ. Гражданскӧй война дырйи тышкасьӧма М. Торлоповлӧн партизан котырын. Вӧрӧгӧс вермӧм бӧрын уджалӧма важинас. 

[[1926 во]]ын сійӧс босьтӧны армияӧ. [[1929]]—[[1931 во|1931 воясӧ]] велӧдчӧма Ленинградын А.И. Герцен нима пединститутын.

[[1937]] воын мыжтӧг мыждісны асшӧр Коми государство лӧсьӧдны кӧсйӧмысь. Реабилитируйтісны [[1990]] воын. [[1939]] воын муніс армияӧ. Дорйис [[Айму вӧсна Ыджыд тыш]] дырйи чужан му. Война бӧрын уджаліс педучилишӧын военрукӧн, [[Коми небӧг лэдзанін]]ын редакторӧн. 

Куліс [[1971]] вося [[23 моз|моз тӧлысь 23-ӧд лунӧ]].

== Гижан удж ==
Ленинградса пединститутын велӧдчигӧн йӧзӧдӧма коми школаса 3 да 4 классъяслы историяысь да обществоведениеысь учебникъяс.

[[1931 во]]ын йӧзӧдӧма история да обществоведениеысь «Важ йöзлöн оланног» небӧг. Сёрӧнджык гижӧма коми школаяслы роч кывйысь учебник.

[[1954 во]]ын пырӧма [[Коми гижысь котыр|СССР-са гижысь котырӧ]] кыдзи вуджӧдчысь. Гижис челядьлы лыддьӧм вылӧ некымын прозаа гижӧд.

Коми Республикаса национальнӧй архивым эм К.И. Туркинлӧн ас фонд (Ф.1375, 39 ед.хр.)<ref>[http://www.rusarchives.ru/guide/lf_sz/archive2.shtml Коми Республикаса национальнӧй архив]</ref>

== Небӧгъяс ==
* Важ йöзлöн оланног. — [[Сыктывкар]], [[1931]].

== Ӧшмӧсъяс ==

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Кӧжмудор сикт овмӧдчӧмин]]
[[Категория:Чужисны 1902 воын]]
[[Категория:Кулісны 1971 воын]]
