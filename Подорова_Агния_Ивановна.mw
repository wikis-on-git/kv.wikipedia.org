{{Персоналия}}
'''Подорова Агния Ивановна''' ([[1901-ӧд во|1901]]—[[1972-ӧд во|1972]]) — [[коми кыв]] туялысь, педагог.

== Олан туй ==
Агния Подорова чужӧма [[Вӧлӧгда губерня]]ын [[Усть-Сысольск уезд]]са Куж грездын — (ӧні  [[Кулӧмдін район]]са [[Куж (Кулӧмдін район)|Куж]] сикт) [[1901-ӧд во]]ся [[тӧвшӧр тӧлысь 21-ӧд лун|тӧвшӧр тӧлысь 8 (21) лунӧ]]. [[1920-ӧд во]]ын помалӧма [[Югдін]]ын педагогикаысь дженьыд курсъяс да воӧма [[Кулӧмдін]]ӧ веськӧдлыны челядь видзанінӧн. [[1921]]—[[1924 во]]ясын инструкторалӧма [[Кулӧмдін уезд]]са РКП(б) комитетын, веськӧдлӧма женотделӧн. Велӧдӧма начальнӧй классъясын [[Аквад (Емдін район)|Аквадын]], [[Виз (Княжпогост район)|Княжпогостын]] да [[Туръя (Княжпогост район)|Туръяын]].

[[1930-ӧд во]]ся арнас сійӧс мӧдӧдӧмаӧсь велӧдчыны [[Москва]]ӧ Н.К. Крупская нима коммунист ногӧн челядьӧс быдтыны велӧдан  педагогика академияӧ, кӧні велӧдчӧма [[1932-ӧд во]]ся [[вӧльгым тӧлысь]]ӧдз. [[1932]]—[[1936 во]]ясын велӧдӧма [[коми кыв|коми]] да [[роч кыв]]ъяс [[Емдін]]са да [[Сыктывкар]]са педагогика техникумъясын. [[1936]]—[[1939 во]]ясын велӧдчӧма [[Коми канмуса педагогика институт]]ысь кыв да литература пакультетын, но помалӧма уджысь орӧдчытӧг сӧмын [[1947-ӧд во]]ын.

[[1939-ӧд во]]ся [[тӧвшӧр тӧлысь]]ын сійӧс индӧмаӧсь ВКП(б) Коми обкомӧ школаяс юкӧнса веськӧдлысьӧн. Регыд мысти сійӧс пуктӧмаӧсь [[Коми АССР|Коми АССР-са]] просвещение наркомӧн. [[1943-ӧд во]]сянь А.И. Подорова веськӧдлӧма [[Коми туялан институт]]ӧн, но Коми АССР-ын СССР-са наукаяс академиялысь туясян база лӧсьӧдӧм бӧрын [[1944-ӧд во]]ын сійӧс индӧны веськӧдлыны [[Коми наука шӧрин|Коми филиаллӧн]] кыв, письменносьт да история секторӧн. [[1947 во]]сянь и [[1956 во]]ӧдз, пенсия вылӧ петтӧдзыс, тайӧ секторас уджалӧма младшӧй научнӧй сотрудникӧн.

Кулӧма [[Сыктывкар]]ын [[1972-ӧд во]]ся [[рака тӧлысь 22-ӧд лун]]ӧ.

== Туялан удж ==
А.И. Подорова [[1954-ӧд во]]ын дорйӧма филологияса кандидат ним вылӧ диссертация, нимыс — «Коми кывйын кывтор».

Сылӧн веськӧдлӧм улын вӧлі дасьтӧма нормаа кывкудъяс: «Коми-русский словарь» ([[1948]]), «Коми орфографический словарь» ([[1953]]).

Зільӧма коми кыв гижанноглы нормаяс дасьтӧмын. Гижӧма «Современный коми язык» ([[1955]]) велӧдан небӧгӧ «Кывтор» да «Кывйитӧд» юкӧнъяс.

== Небӧгъяс ==
* Коми-русский словарь. [[1948]]
* Коми орфографический словарь. [[1953]]

== Ӧшмӧсъяс ==
* [[Туркин Адольф Иванович|''Туркин А. И.'']] Подорова Агния Ивановна // Коми язык. Энциклопедия / Отв. ред. [[Федюнёва Галина Валерьяновна|''Г. В. Федюнева'']]. —  [[Москва|М.]]: Издательство ДиК, [[1998]]. — С. 360—361.

== Ыстӧдъяс ==
<references/>

[[Категория:Туялысьяс]]
[[Категория:Коми кыв туялысьяс]]
[[Категория:Сыктывкар]]
[[Категория:Кыв, литература да история институт]]
