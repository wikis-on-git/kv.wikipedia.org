{{Персоналия}}
'''Налимов Семён Иванович''' ([[1857 во|1857]]—[[1916 во|1916]]) — шылада инструментъяс (балалайка, домра, гусли) вӧчалысь. Войтырсикас серти [[Коми-Зыряна|коми]].

== Олан туй ==
Семён Налимов чужӧма [[Вӧлӧгда губерня]]ысь [[Усть-Сысольск уезд]]са Выльгорт вӧлӧсьтлӧн Сретенньӧ обществоын (ӧні [[Коми Республика]]са [[Выльгорт (Сыктывдін район)|Выльгорт]] [[сикт]]) [[1857 во]]ся [[13 урасьӧм|урасьӧм тӧлысь 13-ӧд лунӧ]] (важ стиль серти [[1 урасьӧм|урасьӧм тӧлысь 1-ӧд лунӧ]]).

Томдырсяньыс плотникалӧма да столяралӧма. [[1878 во]]сянь [[1884 во]]ӧдз вӧлӧма военнӧй служба вылын, запасӧ мӧдӧдӧмаӧсь старшӧй унтер-офицер званньӧын. [[1885 во]]ын мунӧма чужанінсьыс нажӧтка корсьны.

[[1895 во|1895-сянь]] [[1916 во|1916 воӧдз]] служитӧма В. В. Андреевлӧн имениеын [[Твер губерня]]ын Вышневолок уездса Марьино [[сикт]]ын, вӧчалӧма сылӧн оркестрыслы шылада инструментъяс. 

Кулӧма [[Петыркар|Петроградын]] [[1916 во]]ся [[22 моз|моз тӧлысь 22-ӧд лунӧ]]. Санкт-Петербургса Шӧр канму история архив серти, гуалӧма Ыджыд Охтаса шойнаын.

== Шылада инструментъяс вӧчалӧм ==
Вяткаса балалайка подув вылын лӧсьӧдӧма  медводдзаӧн реконструированнӧй ичӧт домра – сылӧн кузолыс вӧлӧма сизим клёпка вылын. Сы бӧрын вӧлі вӧчӧма альт да бас домраяс, а сэсся — тенор да контрабас домраяс.

Кызь во чӧжӧн, [[1895 во|1895-сянь]] [[1915 во|1915 воӧдз]] мастер вӧчӧма 300 гӧгӧр инструмент. Сылӧн инструментъясӧн дыр кад чӧж ворсӧмаӧсь йӧзкостса инструментъяслӧн канмуса роч оркестр.

== Паметь ==
* Казьтылана пӧв культура керкалӧн стенмын ([[Сыктывдін район]]са [[Выльгорт (Сыктывдін район)|Выльгорт]] [[сикт]])
* С.А. Налимов нима Выльгортса шылада школа
* Ыргӧн памятник Выльгорт сиктын ([[2005]]) (скульпторыс — Роман Бендерский). 

== Ӧшмӧсъяс ==
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Выльгорт сикт овмӧдчӧмин]]
[[Категория:Чужисны 1857 воын]]
[[Категория:Кулісны 1916 воын]]
