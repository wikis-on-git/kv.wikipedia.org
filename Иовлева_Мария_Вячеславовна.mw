{{Персоналия}}
[[Файл:Иовлева М.В.jpg|250 px|right|thumb|Иовлева Мария Вячеславовна (1990) – Паралимпиада ворсӧмъясын вермысь]]

'''Иовлева Мария Вячеславовна''' – [[Ванкувер]]ын [[2010-ӧд вося X тӧвся Паралимпиада ворсӧмъяс]]ын лызьöн котралöмын кыкысь медводдза места да öтчыдысь мöд места босьтысь, Россияын лызьöн котралöмысь витысь медводдза места босьтысь, Россияын спортса заслуженнöй мастер ([[2010]]).

== Олан туй ==
* [[1990]], [[18 урасьӧм|урасьӧм тӧлысь 18 лун]] – чужис [[Ухта]] [[кар]]ын. Ичöт дырсяньыс инвалид. Мамыс эновтiс кагасö чужтöм бöрас.
* [[2002]]-öд вося кöч тöлысьсянь котралö лызьöн Россияса заслуженнöй тренер Александр Поршнев веськöдлöм улын, ветлöдлö «Олимпиада резервлӧн республикаса специализированнӧй челядьлы да томуловлы спорт школаӧ».
* [[2006]]-öд восянь пырö Россияса паралимпиадаса öтувтöм котырö. Петкöдчö кöляскаа инвалидъяс пöвстын лызьöн котралöмысь да биатлонысь ордйысьöмъясын. Аслас категорияа йöз пöвстын (LW 12 висьöм) сiйö лыддьысьö медвына котралысьöн. 
* Гора ас йывсьыс Мария Иовлева юöртiс [[2004]]-öд вося рака тöлысьö инвалидъяс костын лызьöн котралöмын Россияса чемпионат дырйи, кодi мунiс [[Перым]] карын. Сэки сiйö босьтiс нёль медводдза места.
* Мукöд воас некымынысь вермылiс инвалидъяс пöвстын Россияса чемпионатъясын. [[2008]]-öд воын Сыктывкарын инвалидъяслöн I тöвся Россияса Спартакиада вылын босьтiс кык медводдза места. 
* [[2006]]-öд воын [[Германия]]ын мирса Кубок дырйи котралöмын вöлi 6-ӧд мортöн. 
* [[2007]]-öд воын Солефтеа карын ([[Швеция]]) да Воукатти карын ([[Финляндия]]) мирса Кубок дырйи босьтiс эзысь да кык ыргöн медаль.

== Вермöмъяс ==
[[Файл:Women'sPursuitSittingBiathlon2010Paralympics.jpg|thumb|400px|2010-öд вося X тöвся Паралимпиада ворсöмъяс дырйи награда сетiгöн. Биатлон. Олена Юрковская (Украина, зарни), Мария Иовлева (Россия, эзысь), Людмила Павленко (Украина, ыргöн).]]
* [[Ванкувер]]ын [[2010-ӧд вося X тöвся Паралимпиада ворсöмъяс]] дырйи 3х2,5 км вылö эстафестаын зарни: кад – 20.23,2 (Мария Иовлева, [[Лысова Михалина Анатольевна|Михалина Лысова]], [[Васильева Любовь Юрьевна|Любовь Васильева]]).
* [[Ванкувер]]ын [[2010-ӧд вося тöвся X Паралимпиада ворсöмъяс]] дырйи 2,4 км вылö котöртiгöн биатлонын – эзысь. Норматив тыртöмысь сетöма «Россияын спортса заслуженнöй мастер» почётнöй спортивнöй звание.
* [[Сочи]]ын Россияса чемпионат дырйи 10 км вылö пукалысь спортсменъяс пиын биатлонын – зарни ([[2012 во|2012]], [[6 рака|рака тöлысь 6 лун]]). Ордйысьöмъясыс мунiсны [[2014-ӧд вося тöвся XI Паралимпиада ворсöмъяс]]лöн тест-трассаяс вылын. Вермасисны спортсмен-инвалидъяс, кодъяслöн торкöма ветлöдлöмыс да синмыс.
* Сочиын Россияса чемпионат дырйи гонка-биатлонын – зарни ([[2012 во|2012]], [[7 рака|рака тöлысь 7 лун]]).
* Сочиын Россияса чемпионат дырйи 6 км вылö спринт котöртiгöн гонка-биатлонын – зарни ([[2012 во|2012]], [[9 рака|рака тöлысь 9 лун]]).
* Сочиын Россияса чемпионат дырйи лызьöн спринт котöртiгöн – зарни ([[2012 во|2012]], [[10 рака|рака тöлысь 10 лун]]).
* Сочиын Россияса чемпионат дырйи 5 км вылö лызьöн спринт котöртiгöн – зарни ([[2012 во|2012]], [[11 рака|рака тöлысь 11 лун]]).

== Наградаяс ==
[[Файл:Dmitry Medvedev and Maria Iovleva.jpeg|thumb|left|Дмитрий Медведев да Мария Иовлева Почёт орден сетiгöн]]
* [[Почёт орден (Россия)|Почёт орден]] ([[2010]], [[26 рака|рака тöлысь 26 лун]]) — «Физическӧй культура да спорт сӧвмӧдӧмӧ ыджыд пай пуктӧмысь, Ванкуверын (Канада) [[2010-ӧд вося X тöвся Паралимпиада ворсöмъяс]]ын ыджыд спортивнӧй вермӧмъясысь».
* Коми Республикаса физическöй культура, спорт да туризм агентстволöн Почёт грамота ([[2007]]) – «Спортын ыджыд вермӧмъясысь да физическӧй культура да спорт пропагадируйтӧмысь».

== Ыстöдъяс ==
* [https://web.archive.org/web/20131029193827/http://document.kremlin.ru/doc.asp?ID=057948 Указ Президента Российской Федерации от 26 марта 2010 года № 373]
* [https://web.archive.org/web/20100409004519/http://www.vancouver2010.com/paralympic-games/cross-country-skiing/athletes/maria-iovleva_ath3001825HA.html Профиль на сайте Паралимпийских игр 2010 года в Ванкувере]
* http://komi.kp.ru/daily/24458.4/620175/
* https://web.archive.org/web/20100608061811/http://vmeste.pravmir.ru/mariya-iovleva-budni-chempionki/
* http://www.komiinform.ru/services/persons/170/
* http://www.komiinform.ru/news/87317/

[[Категория:Персоналия:Коми]]
[[Категория:Персоналия анбурӧд]]
[[Категория:Комиын лызьӧн котралысьяс]]
[[Категория:Россияын лызьӧн котралысьяс]]
[[Категория:Паралимпиада ворсӧмъясын вермысьяс]]
