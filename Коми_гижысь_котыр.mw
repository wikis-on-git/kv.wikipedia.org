'''Коми гижысь котыр''' ([[роч кыв|рочӧн]]: ''Союз коми писателей'') — «Россияса гижысь котыр» ставроссияса общественнӧй котырлӧн регионса юкӧн. Артмӧдӧма [[1934]] воын.

== История ==
[[1932]] воын [[Коми (Зыряна) асвеськӧдлан обласьт]]ын вӧлі лӧсьӧдӧма гижысь котырлӧн оргкомитет. Коми гижысь котыр лӧсьӧдӧма [[1934 во]]ся [[косму тӧлысь]]ӧ [[Нёбдінса Виттор]], [[Тима Вень]] да [[Попов Николай Павлович|Николай Попов (Жугыль)]] водзмӧстчӧмӧн. Коми гижысьяслӧн обласьтса медводдза конференция дырйи правленньӧса медводдза веськӧдлысьнас вӧлі бӧрйӧма Николай Попов (Жугыль).

[[1936]] воын обласьтлысь ним вежӧм вӧсна гижысьясӧс ӧтувтысь котыр кутіс шусьыны Коми АССР-са гижысь котыр. 1930-ӧд воясся репрессияяс бӧрын Коми гижысь котырын коли ӧти пырысь да ӧти пырны кӧсйысь.

Гижысь котырлӧн эм [[Войвыв кодзув (журнал)|«Войвыв кодзув»]] литературно-политическӧй журнал, коді петӧ тӧлысьнас ӧтчыдысь [[коми кыв|комиӧн]]. [[1969]]-ӧд восянь мукӧдкӧд ӧттшӧтш лэдзӧ [[Север (журнал)|«Север»]] литературно-художественнӧй да общественнӧ-политическӧй журнал (петӧ [[роч кыв|рочӧн]] [[Петрозаводск]]ын). 1986 восянь ВЛКСМ-лӧн Коми реском да Йӧзӧс велӧдан министерствокӧд ӧтвылысь лэдзӧ [[Би кинь (журнал)|«Би кинь»]] челядь журнал.

Ӧтчыдысь вит вонас Гижысь котыр чукӧртлӧ съезд; ветлӧны гижысьяслӧн СССР-са да Россияса съездъяс вылӧ. 

Коми Республикаса гижысь котырлӧн правленньӧса веськӧдлысь [[1995]]-ӧд вося [[вӧльгым тӧлысь]]сянь [[Козлова Елена Васильевна|Елена Козлова]].

== Веськӧдлысьяс ==
* [[Попов Николай Павлович|Николай Попов (Жугыль)]] ([[1934]]—[[1935]])
* [[Доронин Михаил Павлович|Михаил Доронин (Шыладорса Миш)]] ([[1935]])
* [[Юхнин Василий Васильевич|Василий Юхнин (Луздор Вась)]] ([[1938]]—[[1948]])
* [[Фёдоров Геннадий Александрович|Геннадий Фёдоров (Педь Гень)]] ([[1948]]—[[1958]])
* [[Торлопов Георгий Иванович|Георгий Торлопов (Ивӧ Ёгор)]] ([[1958]]—[[1964]])
* [[Леканов Василий Дмитриевич|Василий Леканов]] ([[1971]]—[[1978]])
* [[Юшков Геннадий Анатольевич|Геннадий Юшков]] ([[1978]]—[[1992]])
* [[Шахов Пётр Федотович|Пётр Шахов (Педот Петыр)]] ([[1992]]—[[1995]])
* [[Козлова Елена Васильевна|Елена Козлова]] ([[1995]]—)

== Котырӧ пырысьяс ==
Коми гижысь котырӧ пырӧ 50 гӧгӧр морт. <ref>[http://soyuz-pisateley.komi-nao.ru/chleny-soyuza-pisatelei-rossii Члены союза писателей России]</ref>
* [[2013 во|2013]], [[12 ӧшым|ӧшым тӧлысь 12 лун]] — Коми гижысь котырӧ пырисны 9 морт. Витӧн гижӧны [[роч кыв|рочӧн]]: Коми Республикаса шылад тэчысьяс котырлӧн веськӧдлысь Михаил Герцман, вӧвлӧм разведчик Виктор Давыдов, кераяс кыпӧдысь Станислав Новиков, укваса олысьяс Сергей Рулёв да Инга Карабинская. Нёльыс гижӧны [[коми кыв|комиӧн]]: [[Ануфриева Любовь Андреевна|Любовь Ануфриева]], [[Шомысова Алёна Александровна|Алёна Шомысова]], [[Ногиев Иван Иванович|Иван Ногиев]] да [[Мишарин Алексей Васильевич|Алексей Мишарин]].<ref>[http://finnougr.ru/news/index.php?ELEMENT_ID=11306 Союз писателей Коми пополнился девятью новыми членами // «Финугор» сайт (13.12.2013) (рочӧн)]</ref>

== Ӧшмӧсъяс ==
* [[Мартынов Валерий Иванович|''Мартынов В.'']] Союз писателей Республики Коми // Республика Коми: Энциклопедия: в 3-х т. — [[Сыктывкар]], [[2000]]. — Т. 1. — С. 79.

== Ӧтуввез ==
* [http://soyuz-pisateley.komi-nao.ru/ Союз писателей Республики Коми. Гижысь Котыр]

== Ыстӧдъяс ==
<references/>

[[Категория:Коми республика]]
[[Категория:Коми]]
[[Категория:Общественнӧй котыръяс Комиын]]
