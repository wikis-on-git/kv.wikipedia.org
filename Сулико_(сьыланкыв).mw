'''Сулико''' тайӧ [[Грузинъяс|грузин]] да [[Рочьяс|роч]] войтыр сьыланкыв.

А. Церетелилӧн аслыспӧлӧс кывбурыс:

'''სულიკო'''

:საყვარლის საფლავს ვეძებდი,
:ვერ ვნახე!.. დაკარგულიყო!..
:გულამოსკვნილი ვჩიოდი:
:„სადა ხარ, ჩემო სულიკო?!“

:ეკალში ვარდი შევნიშნე,
:ობლად რომ ამოსულიყო,
:გულის ფანცქალით ვკითხავდი:
:„შენ ხომ არა ხარ სულიკო?!“

:ნიშნად თანხმობის კოკობი
:შეირხა... თავი დახარა,
:ცვარ-მარგალიტი ციური
:დაბლა ცრემლებად დაჰყარა.

:სულგანაბული ბულბული
:ფოთლებში მიმალულიყო,
:მივეხმატკბილე ჩიტუნას:
:„შენ ხომ არა ხარ სულიკო?!“

:შეიფრთქიალა მგოსანმა,
:ყვავილს ნისკარტი შეახო,
:ჩაიკვნეს-ჩაიჭიკჭიკა,
:თითქოს სთქვა: „დიახ, დიახო!“

:დაგვქათქათებდა ვარსკვლავი,
:სხივები გადმოსულიყო,
:მას შევეკითხე შეფრქვევით:
:„შენ ხომ არა ხარ სულიყო?!“

:დასტური მომცა ციმციმით,
:სხივები გადმომაყარა
:და იმ დროს ყურში ჩურჩულით
:ნიავმაც ასე მახარა:

:„ეგ არის, რასაც ეძებდი,
:მორჩი და მოისვენეო!
:დღე დაიღამე აწ ტკბილად
:და ღამე გაითენეო!

:„სამად შექმნილა ის ერთი:
:ვარსკვლავად, ბულბულ, ვარდადო,
:თქვენ ერთანეთი რადგანაც 
:ამ ქვეყნად შეგიყვარდათო“.

:მენიშნა!.. აღარ დავეძებ
:საყვარლის კუბო-სამარეს,
:აღარც შევჩვი ქვეყანას,
:აღარ ვღვრი ცრემლებს მდუღარეს!

:ბულბულს ყურს ვუგდებ, ვარდს ვყნოსავ,
:ვარსკვლავს შევყურებ ლხენითა
:და, რასაცა ვგრძნობ მე იმ დროს,
:ვერ გამომითქვამს ენითა!

:ისევ გამეხსნა სიცოცხლე,
:დღემდე რომ მწარედ კრულ იყო,
:ახლა კი ვიცი, სადაც ხარ:
:სამგან გაქვს ბინა, სულიკო!
[1895]


[[Категория:Сьыланкывъяс]]

[[en:Suliko]]
[[he:סוליקו]]
[[pl:Suliko]]
[[ru:Сулико (песня)]]
[[sv:Suliko]]
[[udm:Сулико (кырӟан)]]
