'''Пыстин Илья Иванович''' (Иливапыс; [[1907 во|1907]]—[[1951]]) — [[коми кыв|коми]] [[Коми гижысьяс анбур серти|гижысь]], партияын уджалысь.

== Олан туй ==
Илля Пыстин чужис [[1907 во]]ся [[28 сора|сора тӧлысь 28-ӧд лунӧ]] [[Вӧлӧгда губерня]]ысь [[Усть-Сысольск уезд]]са Мылдінын (ӧні — [[Мылдiн район]]са [[Мылдін]] сикт). Бура помаліс земскӧй училишӧ.

[[1924]] воын подӧн локтіс [[Сыктывкар]]ӧ. Пырис комсомолӧ да уна во чӧж зілис том йӧзкӧд. Вӧлі [[Висер (Кӧрткерӧс район)|Висерын]] ВЛКСМ-лӧн вӧлӧсьтса комитетын секретарӧн да [[Дереваннӧй (Кулӧмдін район)|Дереваннӧйын]] вӧлӧсьтса парторганизацияын секретарӧн.

[[1930]] воын Коми обласьтса сӧветскӧй партийнӧй школа помалӧм бӧрын И.И. Пыстин веськӧдліс 
[[Коми му (газет)|«Вӧрлэдзысь»]] газетын отделӧн, сэсся — [[Коми небӧг лэдзанін|Коми госиздаса]] кувкутысь редактор, ӧттшӧтш — [[Войвыв кодзув (журнал)|«Ударник»]] журналса кувкутысь редакторӧс вежысь.

[[1931]] восянь Илля Пыстин уджалӧ Москваын ЦИК-лӧн Президиум бердса СССР-са войтырлӧн Шӧр небӧг лэдзанінын Коми секцияӧн веськӧдлысьӧн. 1932 воын Главлит индӧ сійӧс политредактрӧн. Та кадӧ жӧ велӧдчис: уджысь орӧдчытӧг «Правда» нима журналистъяслӧн коммунистическӧй институтын, а [[1932]]—[[1934]] воясӧ — литературалӧн Гӧрд профессура институтын. [[1933]]—[[1934]] воясӧ — ВКП(б)-са ЦК-лӧн «Партиздат» небӧг лэдзанінса редактор.

[[1934]] воын сійӧс бӧр вуджӧдӧны [[Сыктывкар]]ӧ, уджалӧ небӧг лэдзанінын. Редактор-вуджӧдчысьяслӧн курс помалӧм бӧрын Илля Пыстинӧс индӧны [[Киров обласьт]]ын небӧг лэдзанінса директорӧн.

[[1941]]—[[1944]] воясӧ гижысь вӧлі фронт вылын. [[Айму вӧсна Ыджыд тыш]] бӧрын уджаліс Коми радиокомитетын веськӧдлысьӧн [[Войвыв кодзув (журнал)|«Войвыв кодзув»]] журналса редакторӧн.

Куліс [[1951 во]]ся [[31 йирым|йирым тӧлысь 31-ӧд лунӧ]] сьӧкыда висьӧм бӧрын.

== Гижан удж ==
Аслас висьтъясын Илля Пыстин серпасалӧ коми сиктын классӧвӧй тыш, медся тшӧкыда — Гражданскӧй тыш кадӧ («Семук», «Кырнышъяс», «Мылдінса кулакъяслӧн кыпӧдчӧм» да мукӧд). Сёрӧнджык гижысь босьтчӧ гижны Коми обласьтын социалистическӧй олӧм лӧсьӧдӧм — вӧр пӧрӧдӧм да колкоз артмӧдӧм («Вермам», «Зук Ёгор», «Ӧтка пи», «Карманов», «Да-а-а-а» да мукӧд).

[[Айму вӧсна Ыджыд тыш]]ӧдз Илля Пыстинлӧн медъёна нималіс Гражданскӧй тыш йылысь «Еджыд во» повесьт, коді торйӧн петавліс  [[Коми небӧг лэдзанін]]ын [[1941]] воын.

== Небӧгъяс ==
* Еджыд во. — [[Сыктывкар]]: [[Коми небӧг лэдзанін]], [[1941]].
* Бӧрйӧм гижӧдъяс / Ред. [[Козлов Евгений Валерианович|Е.В. Козлов]]. — [[Сыктывкар]]: [[Кола (небӧг лэдзанін)|ООО «Изд-во «Кола»]], [[2009]]. — 544 с.

== Наградаяс ==
== Ӧшмӧсъяс ==
* [http://history-x.ru/03/15/101.html Пыстин Илья Иванович]
* [http://alcala.ru/literaturnaia-enciklopedia/slovar-P/5523.shtml Литературная энциклопедия]
* [http://dic.academic.ru/dic.nsf/enc_biography/105048/%D0%9F%D1%8B%D1%81%D1%82%D0%B8%D0%BD Большая биографическая энциклопедия]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Мылдiн кар овмӧдчӧмин]]
[[Категория:Айму вӧсна Ыджыд тыш вылӧ ветлысьяс]]
