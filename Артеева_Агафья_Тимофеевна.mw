'''Артеева Агафья Тимофеевна''' ([[1918 во|1928]]—[[1996 во|1996]]) — нималана [[изьватас|коми]] вӧралысь, [[Ленин орден]] новлӧдлысь.

== Олан туй ==
Агафья Артеева чужӧма [[1918 во]]ся [[28 рака|рака тӧлысь 28-ӧд лунӧ]] [[Кардор губерня]]ысь [[Изьва-Печора уезд]]са Мокчойын (ӧні [[Изьва район]]са [[Мокчой (Изьва район)|Мокчой]] [[сикт]]) кӧр видзысь семьяын. Бать-мамыскӧд 1930-ӧд воясӧ овмӧдчӧма [[Каратайка (Заполярнӧй район)|Каратайка]] [[посёлок]]ӧ, кодӧс сӧмын на вӧлі кыпӧдӧны. [[1939 во]]сянь уджалӧма К.Е. Ворошилов нима колхозын. 

Агафьялӧн верӧсыс вӧлӧма вӧралысьӧн. Кор сылы вӧлӧма 23 арӧс, верӧсыс вӧйӧма «Комсомолец» буксир экипажкӧд ӧтвылысь. Агафья босьтчӧма вӧравны, сійӧс велӧдӧма Василий Иванович Филиппов. 

А.Т. Артеева вӧралӧма тундраын нелямын вит во — [[1942 во|1942-сянь]] [[1987 во|1987 воӧдз]]. Кыйдӧссӧ сдайтӧма канмулы.
[[1947 во]]сянь [[1957 во|1957 воӧдз]] вӧлӧма вӧралысьяс пӧвстын [[СССР|ставсоюзса]] социалистическӧй соревнованньӧын вермысьӧн.

Куимысь ветлӧма ВДНХ вылӧ. [[1956 во]]ын сійӧс вӧлі бӧрйӧма Юшар сиктсӧветса депутатӧн.

Бур уджысь сылы сетӧма уна аттьӧалана гижӧд, ружйӧ (премиа пыдди), «1941–1945 воясса Айму вӧсна Ыджыд тышын бур уджысь» медаль да «1941–1945 воясса Айму вӧсна Ыджыд тышын Вермӧмсянь 50 во» казьтылана медаль. Вӧралӧмын ыджыд вермӧмъяс шедӧдӧмысь [[1971 во]]ын наградитӧма Ленин орденӧн.

Кулӧма [[1996 во]]ын [[Яран асвеськӧдлан кытш]]са [[Каратайка (Заполярнӧй район)|Каратайка]] [[посёлок]]ын.

== Наградаяс ==
* [[Ленин орден]] ([[1971 во|1971]])
* [[1941–1945 воясса Айму вӧсна Ыджыд тышын бур уджысь (медаль)|«1941–1945 воясса Айму вӧсна Ыджыд тышын бур уджысь»]] медаль
* [[1941–1945 воясса Айму вӧсна Ыджыд тышын Вермӧмсянь 50 во (казьтылана медаль)|«1941–1945 воясса Айму вӧсна Ыджыд тышын Вермӧмсянь 50 во» казьтылана медаль]] ([[1995 во|1995]])

== Ӧшмӧсъяс ==
* Ненецкий автономный округ. Энциклопедический словарь / Гл. ред. ''Корепанова Л.Ю.'' . — М.: Дом Книги «Аванта+», 2001. — С. 304. — ISBN 5-8483-0040-2.
* [http://nvinder.ru/article/vypusk-no-142-20201-ot-27-dekabrya-2014-g/6075-agafya-ohotnica ''Шевелёва Н.'' Агафья-охотница // Няръяна вындер, 27 дек. 2014 г.]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Персоналия:Яран асвеськӧдлан кытш]]
[[Категория:Чужисны 1918 воын]]
[[Категория:Кулісны 1996 воын]]
[[Категория:Юшар сикт сӧвет]]
