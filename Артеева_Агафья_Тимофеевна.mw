{{Персоналия}}
'''Артеева Агафья Тимофеевна''' ([[1918-ӧд во|1918]]—[[1996-ӧд во|1996]]) — нималана [[изьватас|коми]] вӧралысь, [[Ленин орден]] новлӧдлысь.

== Олан туй ==
Агафья Артеева чужӧма [[1918-ӧд во]]ся [[рака тӧлысь 28-ӧд лун]]ӧ [[Кардор губерня]]ысь [[Изьва-Печора уезд]]са Мокчойын (ӧні [[Изьва район]]са [[Мокчой (Изьва район)|Мокчой]] [[сикт]]) кӧр видзысь семьяын. Бать-мамыскӧд 1930-ӧд воясӧ овмӧдчӧма [[Каратайка (Заполярнӧй район)|Каратайка]] [[посёлок]]ӧ, кодӧс сӧмын на вӧлі кыпӧдӧны. [[1939-ӧд во]]сянь уджалӧма К.Е. Ворошилов нима колхозын. 

Агафьялӧн верӧсыс вӧлӧма вӧралысьӧн. Кор сылы вӧлӧма 23 арӧс, верӧсыс вӧйӧма «Комсомолец» буксир экипажкӧд ӧтвылысь. Агафья босьтчӧма вӧравны, сійӧс велӧдӧма Василий Иванович Филиппов. 

А.Т. Артеева вӧралӧма тундраын нелямын вит во — [[1942-ӧд во|1942-сянь]] [[1987-ӧд во|1987 воӧдз]]. Кыйдӧссӧ сдайтӧма канмулы.
[[1947-ӧд во]]сянь [[1957-ӧд во|1957 воӧдз]] вӧлӧма вӧралысьяс пӧвстын [[СССР|ставсоюзса]] социалистическӧй соревнованньӧын вермысьӧн.

Куимысь ветлӧма ВДНХ вылӧ. [[1956-ӧд во]]ын сійӧс вӧлі бӧрйӧма Юшар сиктсӧветса депутатӧн.

Бур уджысь сылы сетӧма уна аттьӧалана гижӧд, ружйӧ (премиа пыдди), «1941–1945 воясса Айму вӧсна Ыджыд тышын бур уджысь» медаль да «1941–1945 воясса Айму вӧсна Ыджыд тышын Вермӧмсянь 50 во» казьтылана медаль. Вӧралӧмын ыджыд вермӧмъяс шедӧдӧмысь [[1971 во]]ын наградитӧма Ленин орденӧн.

Кулӧма [[1996-ӧд во]]ся [[ода-кора тӧлысь 13-ӧд лун]]ӧ [[Яран асвеськӧдлан кытш]]са [[Каратайка (Заполярнӧй район)|Каратайка]] [[посёлок]]ын.

== Наградаяс ==
* [[Ленин орден]] ([[1971-ӧд во|1971]])
* [[1941–1945 воясса Айму вӧсна Ыджыд тышын бур уджысь (медаль)|«1941–1945 воясса Айму вӧсна Ыджыд тышын бур уджысь»]] медаль
* [[1941–1945 воясса Айму вӧсна Ыджыд тышын Вермӧмсянь 50 во (казьтылана медаль)|«1941–1945 воясса Айму вӧсна Ыджыд тышын Вермӧмсянь 50 во» казьтылана медаль]] ([[1995-ӧд во|1995]])

== Ӧшмӧсъяс ==
* Ненецкий автономный округ. Энциклопедический словарь / Гл. ред. ''Корепанова Л.Ю.'' . — М.: Дом Книги «Аванта+», 2001. — С. 304. — ISBN 5-8483-0040-2.
* [http://nvinder.ru/article/vypusk-no-142-20201-ot-27-dekabrya-2014-g/6075-agafya-ohotnica ''Шевелёва Н.'' Агафья-охотница // Няръяна вындер, 27 дек. 2014 г.]
* ''Талеева Л. И.'' Артеева Агафья Тимофеевна //  Ненецкий автономный округ: Энциклопедия: в 2-х т.  / Гл. ред. ''Корепанова Л. Ю.'' . — М.: ОСТ ПАК НТ, 2019. — Т. 1. — С. 92.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Персоналия:Яран асвеськӧдлан кытш]]
[[Категория:Чужисны 1918 воын]]
[[Категория:Кулісны 1996 воын]]
[[Категория:Кулісны ода-кора тӧлысь 13-ӧд лунӧ]]
[[Категория:Юшар сикт сӧвет]]
