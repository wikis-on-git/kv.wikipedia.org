{{Персоналия}}
'''Чувьюрова Ирина Ивановна''' ([[1971]]) — [[коми кыв|коми]] [[Комиын шылад тэчысьяс|шылад тэчысь]].

== Олан туй ==
Ирина Чувьюрова чужӧма [[1971-ӧд во]]ся [[лӧддза-номъя тӧлысь 26-ӧд лун]]ӧ Коми АССР-ын [[Печора район]]са [[Соколов (Печора район)|Соколов]] [[сикт]]ын. 
[[1992-ӧд во]]ын помалӧма Сыктывкарса педагогика колледж, лоӧма подув классъяс велӧдысьӧн, да [[Тима Вень|В. Т. Чисталёв нима]] Коми Республикаса культура колледж. [[1997-ӧд во]]сянь уджалӧ [[Сыктывдін район]]са культура керкаын хормейстерӧн. Олӧ да уджалӧ Выльгорт сиктын.

== Шылад тэчӧм ==
И. И. Чувьюрова гижӧ кывбуръяс да ачыс жӧ дасьтӧ на дорӧ шыладсӧ. Гижӧма уна коми сьыланкыв, кодъясӧс сьылӧны профессиональнӧй да асшӧр сьылысьяс да котыръяс: «Зӧнзӧвӧй» хор, Коми Республикаса культура колледжлӧн «Пелысь мольяс», «Сигудӧк», «Асъя кыа» и с.в, [[Логинова Лидия Петровна|Лидия Логинова]], [[Пыстина Виктория Владимировна|Виктория Пыстина]], [[Канова Наталья Фёдоровна|Наталья Канова]].

Быд во петкӧдчӧ асшӧр шылад тэчысьяслӧн [[Василей (гаж)|«Василей» республикаса конкурс-гажын]], тшӧкыда сьыланкывъясыс шедӧдӧны бур местаяс: «Чужан керка» ([[2010-ӧд во|2010]], торъя козин ютырсянь), «Коми му» ([[2012-ӧд во|2012]], торъя козин), «Гын сапӧг» ([[2013-ӧд во|2013]], видзӧдысьяссянь козин), «Менам чужан муӧй» ([[2014-ӧд во|2014]], 3 места), «Самӧвар» ([[2017-ӧд во|2017]], 2 места).

Йӧзкостса сьыланкыв сьылысьяслӧн «Завалинка» ставроссияса фестиваль кежлӧ гижӧма «Играй, гармонь!» сьыланкыв (сьылӧма «Зӧнзӧвӧй» хор, кывъясыс И. И. Уляшовалӧн жӧ).

Сьыланкывъясыс пырӧмаӧсь некымын дискӧ: «Кор волӧ тулыс» ([[2009-ӧд во|2009]]) — асшӧр диск. Ирина Чувьюрова кывъяс вылӧ да «Потешки» челядь ансамбльӧн сьылӧм сьыланкывъясыс веськалісны челядьлы «Лукошечко счастья» ([[2011-ӧд во|2011]]) да челядь видзанінъяслы «Дзолюкъяс» ([[2013-ӧд во|2013]]) дискъясӧ (лэдзӧма Коми Республикаса йӧзӧс велӧдан министерство). Пырисны сылӧн сьыланкывъясыс и караоке-дискӧ, мый дасьтӧма [[2015-ӧд во]]ын Коми Республикаса национальнӧй политика министерство.

Веськӧдлӧ «Зӧнзӧвӧй» да «Шуда кад» йӧзкостса хоръясӧн. [[2016-ӧд во]]ын лӧсьӧдӧма челядьлысь «Эзысь шор» фольклор котыр. Челядьлы коми сьыланкывъяса «Сьыланкывкӧд коля» да «Василёк» республикаса фестивальясын сьылысь котырыс шедӧдӧма мӧд местаяс.

== Общественнӧй удж ==
Веськӧдлӧ инвалидъяслӧн ставроссияса котырысь Сыктывдін районса чукӧрӧн.  Водзмӧстчӧ [[Коми войтыр (ӧтмунӧм)|«Коми войтыр»]] ӧтмунӧмын.

== Наградаяс ==
* Коми Республикаса Почёта грамота ([[2012-ӧд во|2012]])
* Сыктывдін районса Почёта гражданин ([[2019-ӧд во|2019]])

== Öшмöсъяc ==
* [http://srdk.syktyvdin.ru/наши-коллективы/народный-хор-зoнзoвoй/чувьюрова-ирина-ивановна/ Сыктывдін районса культура керка сайтын И. И. Чувьюрова йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Комиын шылад тэчысьяс]]
[[Категория:Выльгорт сикт овмӧдчӧмин]]
[[Категория:Соколов сикт овмӧдчӧмин]]
[[Категория:Чужисны 1971 воын]]
[[Категория:Чужисны лӧддза-номъя тӧлысь 26-ӧд лунӧ]]
