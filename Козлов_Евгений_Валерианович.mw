{{Персоналия}}
'''Козлов Евгений Валерианович''' (сайнимъяс — '''Е.Валериан, Емеля Пилич''', [[1960]]) — [[коми кыв|коми]] [[Коми гижысьяс анбур серти|гижысь, вуджӧдчысь]].

== Олан туй ==
Евгений Козлов чужӧма [[1960-ӧд во]]ся [[ода-кора тӧлысь 18-ӧд лун]] [[Коми Республика|Коми АССР-ын]] [[Емдiн район]]са [[Кӧжмудор (Емдін район)|Кӧжмудор]] сикт улӧ пырысь [[Эжолты (Емдін район)|Эжолты]] [[грезд]]ын. Школа помалӧм бӧрын уджалӧма совхозын, служитӧма армияын. Помалӧма [[Сыктывкарса канму университет]]. [[1986 во]]сянь уджалӧма [[Коми небӧг лэдзанін]]ын, вӧлӧма [[Коми гижысь котыр|Коми АССР-са гижысь котырын]] литературнӧй консультантӧн. Почтальоналӧма.

[[2008 во]]сянь [[Войвыв кодзув (журнал)|«Войвыв кодзув»]] журналын уджалысь, шӧр редакторӧс вежысь, [[2010 во]]сянь уджалӧ [[Чушканзi (журнал)|«Чушканзі»]] журналын.

== Гижан удж ==
Евгений Козлов ёнджыкасӧ тӧдса кыдзи поэт. Кывбуръясыслы лӧсялӧ лиричносьт, пыді сьӧлӧм кылӧмъяс петкӧдлӧм. 
Сылӧн петавліс кывбуръяса куим чукӧр: «Водзкыв пыдди» ([[1989]]), «Узьтӧм войяс» ([[1994]]), «Кык книга» ([[2005]]). «Кык джын» небӧгӧ пыртӧма кывбуръяс да висьтъяс ([[2017 во|2017]]).

Эмӧсь Е.Козлов творчествоын и прозаа гижӧдъяс. Ичӧтик гижӧдъяс петавлісны «Парма гор», «Миян грездса челядь», «Восьса ӧшинь дорын» да «Дзиръя ӧшинь дорын» ӧтувъя сборникъясын. Гижӧдъяссӧ пыртӧма коми кыв да литератураысь велӧдчан небӧгъясӧ.

Вуджӧдӧ фин-йӧгра да роч гижысьясӧс. Комиӧдӧма Варлаам Шаламовӧс, Игорь Шкляревскийӧс, Василий Климовӧс, Ар Сергиӧс, Альбертина Ивановаӧс, Елена Габоваӧс, Тамара Ломбинаӧс, Дмитрий Фроловӧс, Надежда Мирошниченкоӧс, Александр Суворовӧс, Андрей Поповӧс. [[1993 во]]ын Евгений Козлов Ставроссияса культура фондлӧн Мурманск юкӧнкӧд ӧтвыв уджалӧма медводдза [[саамияс|саам]] гижысь Октябрина Вороновалысь «Ялла» (Олӧм, [[1991]]) небӧг вылын, мый петӧма [[саами кыв|саами]], [[коми кыв|коми]] да [[роч кыв]]ъяс вылын. Комиӧдӧма роч гижысь Юрий Николаевич Могутинлысь сідз шусяна «духовнӧй кывбуръяс» да йӧзӧдіс «Берба-бальысь югзьӧ лов» небӧг ([[2012 во|2012]]).

[[Коми гижысь котыр]]ын [[2012 во]]сянь.

Евгений топыда уджалӧ республикаса театръяскӧд. Комиӧдіс налӧн корӧм серти Федерико Гарсиа Лорка, Лопе де Вега, Нина Мазур, Миклош Дярфаш, Николай Островскийлысь пьесаяссӧ. На серти сьпектакльяс пуктісны Сыктывкарса театръясын.

Евгений Козловлӧн кывбуръяс вылӧ гижӧма уна сьыланкыв, найӧ пырисны «Ӧтчыд арын», «Jенэжва» ([[2006]]) да «Республика моя» ([[2008]]) дискъясӧ. Сьыланкывъяссӧ сьылӧны уна нималана коми сьылысь.

== Небӧгъяс ==
* ''Козлов Е.В.'' Водзкыв пыдди. — [[Сыктывкар]]: [[Коми небӧг лэдзанін|Коми кн.изд-во]], [[1988]].
* ''Козлов Е.В.'' Узьтӧм войяс. Кывбуръяс / Ред. А.В. Тентюков. — [[Сыктывкар]]: [[Коми небӧг лэдзанін|Коми книжное издательство]], [[1994]]. — 128 л.б.
* ''Козлов Е.В.'' Кык книга. — [[Сыктывкар]]: [[Кола (небӧг лэдзанін)|«Кола»]], [[2005]].
* ''Козлов Е.В.'' Кык джын: Кывбуръяс, висьтъяс. — [[Сыктывкар]]: [[Арт (журнал)|«Арт» журнал редакция КР АУ]], [[2017 во|2017]]. — 192 с.
* ''Козлов Е.В.'' Коймӧд аттьӧ: Кывбуръяс, висьтъяс / Серп. И.А. Авилова; ред. [[Афанасьева Елена Евгеньевна|Е.Е. Афанасьева]]. — [[Сыктывкар]]: [[Коми гижысь котыр|Коми Республикаса гижысь котыр]], [[2017 во|2017]]. — 64 л.б. (тираж 690 экз.)

== Вуджӧдӧмъяс ==
* [[Могутин Юрий Николаевич|''Могутин Ю.Н.'']] Пахнет вербой каждый храм. Духовные стихи. Берба-бальысь югзьӧ лов. Духовнӧй кывбуръяс / Перевод ''Е.В. Козлова''; Ред. [[Бутырева Галина Васильевна|''Г.В. Бутырева'']], Худ. ''Е.П. Григорян''. — [[Сыктывкар]]: [[Кола (небӧг лэдзанін)|ООО «Издательство «Кола»]], [[2012 во|2012]]. — 56 с. (рочӧн и комиӧн; тираж 1000 экз.)
* Пера-богатырь: Сказки финно-угорских народов [2-ое изд., исправ. и доп. / Перевод — ''Е.В. Козлов''; Ред. ''И.В. Иванов'', Худ. [[Мошев Аркадий Васильевич|''А.В. Мошев'']].] — [[Сыктывкар]]: [[Эскӧм (небӧг лэдзанін)|Изд-во «Эском»]], [[2012-ӧд во|2012]]. — 208 с. (рочӧн и комиӧн; тираж 1000 экз.)

== Наградаяс ==
* Журналистика юкӧнын Коми Республикаса Веськӧдлан котырлысь премия кыкысь босьтысь.
* А.Е. Ванеев нима литературнӧй премия босьтысь.

== Ӧшмӧсъяс ==
* [http://www.nbrkomi.ru/kk/ust_vym/pp Коми Республикаса Национальнӧй библиотека]
* [[Ельцова Елена Власовна|Ельцова Е.В.]] Козлов Евгений Валерианович // Литература Коми: словарь школьника / Сост. В.Н. Головина, [[Лимерова Валентина Александровна|В.А. Лимерова]]. — [[Сыктывкар]], [[2005]]. — С. 80—87.
* Семяшкин А. Образ зимы в лирике Е.Козлова // Музеи и краеведение: труды Национального музея Республики Коми. — [[Сыктывкар]], [[2003]]. — Вып. 4. — С. 268—274.
* [[Уляшев Игорь Иванович|Уляшев И.И.]] «Ставыс лӧньӧм тыӧ сунӧма ...» (Некымын мӧвп Е. Козлов лирика йылысь) // Уляшев И.И. Кад-образ-стиль: статьи о коми литературе. — [[Сыктывкар]], [[2003]]. — С. 14—20.
* [http://soyuz-pisateley.komi-nao.ru/persona/kozlov-evgenii-valerianovich-evgenii-valerian Коми гижысь котыр сайтын Е.В. Козлов йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми вуджӧдчысьяс]]
[[Категория:Коми гижысь котырӧ пырысьяс]]
[[Категория:Кӧжмудор сикт овмӧдчӧмин]]
[[Категория:Чужисны 1960 воын]]
