{{Регион
|Рӧм1                             = {{Рӧм|Рочму}}
|Коми ним                         = Коми Республика
|Оригинал ним                     = Коми Öтувкан
|Канпас                           = Coat of Arms of the Komi Republic.svg
|Дӧрапас                          = Flag of Komi.svg
|Му                               = [[Рочму]]
|Кып                              = 
|Статус                           = республика
|Кытчӧ пырӧ                       = Роч Федерацияӧ
|Сыӧ пырӧны                       = 5 кар кытш, 15 район
|Юркар                            = [[Сыктывкар]]
|Ыджыд кар                        = 
|Ыджыд каръяс                     = [[Сыктывкар]], [[Уква]], [[Ускар]], [[Вӧркута]]
|Артман кад                       = 1921’ моз 22’ лунӧ
|Юралысь                          = [[Гайзер Вячеслав Михайлович]] 
  |Юралысь ним                    = Юралысь
|Юралысь2                         = 
  |Юралысь ним2                   =  
|СПВ                              = ? млрд шайт
  |СПВ-лӧн воыс                   = 200?
  |Место по СПВ                   = 
  |СПВ морт вылад                 = 
  |Место по СПВ на душу населения = 
|Кыв                              = 
|Кывъяс                           = [[Роч кыв|роч]], [[Коми кыв|коми]]
|Олысьяс                          = 968 164
  |Перепись во                    = 2008 во
  |Процент от населения           = 
  |Место по населению             = 54
  |Олысь лыд                      = 2,33
  |Место по плотности             = 
  |Национал тэчас                 = 
  |Конфессионал тэчас             = Православие
|Мутас                            = 415 900 км²
  |Процент от площади             = Ва-0,3%
  |Место по площади               = 13
|Максимальная высота              =   
|Средняя высота                   = 
|Минимальная высота               = 
|Широта                           = 
|Долгота                          = 
|Мусерпас                         = RussiaKomi2007-07.png
 |Размер карты                    =
|Регионлӧн мусерпасыс             = 
|Час кытш                         = +3 
[[Файл:RTZ2.png|70px]]
|Аббревиатура                     = 
|ISO                              = 
|FIPS                             = 
|Телефон код                      = +7 821
|Пошта индӧсъяс                   = 167000-167999
|Интернет-домен                   = 
|Автомобиль код                   = 11, 111
|Сайт                             = 
|Категория в Commons              = 
|Примечания                       = 
}}

'''Коми Республика''' (рочӧн '''Республика Коми''') — [[Комияс|коми войтыр]]лӧн канму, [[Рочму|Роч Федерация]] кутантор (субъект). 

Республика куйлӧ Роч тшӧтшкӧмас асыв-войвылын да видзӧ ӧтувъя суйӧр [[Кардор обласьт|Кардор]], [[Киров обласьт|Киров]], [[Свердловск обласьт|Свердловск]] да [[Тюмень обласьт|Тюмень обласьтъяскӧд]], [[Перым ладор]]кӧд да [[Яран асвеськӧдлан кытш]]кӧд. 

Коми Республикаса юркарыс — [[Сыктывкар]]. Сыктывкарсянь [[Мӧскуа]]ӧдз 1515 км.

Коми войтырлӧн асъюралан мутас артмис 1921’ моз 22’ лунӧ кыдз [[Коми (Зыряналӧн) асвеськӧдлан обласьт]], кодi 1936’ ӧшым 5’ лунӧ лоис [[Коми АССР]], 1990’ вося сентябсянь — [[Коми ССР]], 1992’ вося юньсянь — '''Коми Республика'''.

Коми Республикаын олысьыс (2002’ йырымын   йӧзӧс лыддьӧм серти): 1 019 000 морт (РФ-ысь 0,70%, РФ-ын 54-ӧдінінӧсь). На пӧвстын [[комияс]] — 270.271 морт (25,2 %). Суклун: 2,5 морт/км².

Сьӧм пыдди бергалӧ Роч [[шайт]]; 1 шайт = 100 [[ур]].

==Статус== 	
Роч Федерацияса да Коми Республикаса Подувгижӧдъяс (Конституцияяс) серти Коми Республика лоö Роч Федерациялы кутантор пыдди. Комиыд пырö Рочмулӧн Рытыв-войвывса федерал кытшӧ да Войвывса экономика районӧ.

== Юксьöм ==

Коми Pеспублика öнi тэчöма 20 муниципал юкöдысь, танi 15 район да 5 карбердса кытш.

Районъяс: 

{| border=1
!Район 
!Мувывтор 

(км<sup>2</sup>)
!Олысьяс 

(морт)
!Оланiн лыд
!Шöрин
|-
|[[Вуктыл район|Вуктыл]]
|22 480 
|16 585
|?
|[[Вуктыл]] 
|-
|[[Емва район|Емва]] ([[Княжпогост район|Княжпогост]])
|25 080
|26 239
|?
|[[Емва]]
|-
|[[Емдiн район|Емдiн]]
|4 775
|31 564
|?
|[[Айкатыла]]
|-
|[[Изьва район|Изьва]]
|18 420
|20 038
|?
|[[Изьва (сикт)|Изьва]]
|-
|[[Койгорт район|Койгорт]]
|10 416
|9 254 
|?
|[[Койгорт]]
|-
|[[Кöрткерöс район|Кöрткерöс]]
|19 760
|22 849 
|?
|[[Кӧрткерӧс|Кöрткерöс]]
|-
|[[Кулöмдiн район|Кулöмдiн]]
|26 200
|30 546 
|?
|[[Кулӧмдiн|Кулöмдiн]]
|-
|[[Луздор район|Луздор]]
|13 168
|22 816 
|?
|[[Абъячой]]
|-
|[[Мылдiн район|Мылдiн]]
|40 700
|15 940 
|?
|[[Мылдiн]]
|-
|[[Печора район|Печора]]
|28 900
|62 782
|?
|[[Печора]] 
|-
|[[Сöснагорт район|Сöснагорт]]
|16 500
|49 790
|?
|[[Сӧснагорт|Сöснагорт]] (Сосногорск)
|-
|[[Сыктыв район|Сыктыв]]
|6 250
|16 055 
|?
|[[Визин]]
|-
|[[Сыктывдiн район|Сыктывдiн]]
|7 405
|24 292 
|?
|[[Выльгорт]]
|-
|[[Удора район|Удора]]
|35 800 
|23 400
|?
|[[Кослан]]
|-
|[[Чилимдiн район|Чилимдiн]]
|42 500
|14 223 
|?
|[[Чилимдiн]]
|}


Карбердса кытшъяс:

{| border=1
!Кар кытш
!Мувывтор 

(км<sup>2</sup>)
!Олысьяс 

(морт)
!Оланiн лыд
!Шöрин
|-
|[[Вöркута кытш|Вöркута]]
|24 400
|116 938
|
|[[Вöркута]] 
|-
|[[Инта кытш|Инта]]
|30 100
|40 032 
|
|[[Инта]] 
|-
|[[Сыктывкар кытш|Сыктывкар]]
|152
|230 980
|
|[[Сыктывкар]] 
|-
|[[Уква кытш|Уква]]
|10 300
|127 100
|
|[[Уква]] (Ухта)
|-
|[[Ускар кытш|Ускар]]
|30 600
|51 406 
|01010101010101010101010101010
|[[Ускар]] (Усинск)
|}

Районъяс да кытшъяс асьныс юксьöны посниджык муниципал юкöдъясö, дзоньнас эм 16 кар овмöдчанiн да 175 сикт овмöдчанiн

== Каръяс ==
[[Файл:Komi muserpas.png|thumb|250px|right|Коми Республикалӧн мусерпасыс]]

'''Медыджыд каръяс'''

{| border=1
|'''кар'''
|олысьыс	
|инлыдпасъяс
|-
|[[Сыктывкар]]	
|227 800
|61° 40' в.п., 
50° 49' а.к.
|-
|[[Уква]]
|93 900;
|63° 34' в.п.,
53° 43' а.к.
|-
|[[Вӧркута]]
|85 600
|67° 31' в.п.,
64° 2' а.к.
|-
|[[Печӧра (кар)|Печӧра]]
|56 400
|65° 9' в.п.,
57° 13' а.к.
|-
|[[Инта]]
|49 000 
|66° 2' в.п.,
60° 10' а.к.
|-
|[[Ускар]]
|44 400
|65° 55' в.п.,
57° 25' а.к.
|-
|[[Сӧснагорт]]
|30 600
|63° 37' в.п.,
53° 53' а.к.
|-
|colspan=3|''(2002’ воын олысь лыдыс, www.world-gazetteer.com)''
|-
|}

== География ==

Коми Республика пукалö Европа асыв-вой пельöсын,  Гринвидзсянь асывлань 45° 21' да 65° 15' костын, а му сяр коссянь войланьыс 59° 12' да 68° 25' костын.
Орччöн Комикöт му кутöны:  рытыввылын ― Кардор овласьт, Кардор жö овласьтувса Яранлöн асвеськöдлана кытш, Тюмень овласьт улын ветлысь Йöгралöн ла Ёмаласа Яранлöн асвеськöдлана кытшъяс,  лунвылын ― Перым ладор да сы улын жö асвеськöдлöмтöг олысь Коми кытш,  а рытыв-лунланьтi ― Кылна (Киров) овласьткöд суйöрыс.
Республика мулöн веркöсыс ― 415.900 километра квадрат ыджда. Кузьтаыс войвывсянь лунвылö ― 785 км, рытывсянь асыввылö ― 695 км. Эськö медкузь визьсö позьö нюжöдны рытыв-лунвывсянь асыв-войвылö да,  тадзи петö 1275 км.
Саридз веркыдсянь кö артавны, ставсьыс вылын 1894 метра джуджданас зым видзö Народа из, эськö медулi чутыс Комиад куйлö муртса 2 метра вылнаын-а. Шöркодяс жö джудждаыс лоö саридз веркыдсянь матö 155 метра вывлань. 
Вомлала да сувтсала та кузя нюжалöмысла,  а содтöд на мупытшса тэчасног и,  му веркöсыс и абу жö быдлатi öткодьöсь да, ывлаыс Коми муад ёнакодь торъялö.
Веськыда войвылас да асыв-войвылас эськö шыльк видзö куш ли вöрсора тундраыс-а, став мукöд мувывторйыс Комилöн ёна и вöрсялöма. Верман тай аддзыны татысь вöр вöньыдлысь быдпöлöс шöртсö да: войвыв вöр (сэтысь на тöдчöдöны и медся войвывсаöс, вöрсора тундра коддьöмджыксö нин); сэсся выйим шöрвыв да лунвыв вöрыд.
Шöртъяс (зонаяс) серти торъялöмсьыс кындзи позьö казявны и рытывсянь асыввылö вежсялöмсö: сынöдлöн сямыс (климатыд) лоö косджык, мöдöны сюравны Сибыр муынджык олысь быдмöг-пемöсыд и.

=== Му веркӧс да пытшкӧс ===

Веркöс да пытшкöс сертиыс Коми Республикалысь став мувывторсö позьö юклыны кык аслыспöлöс юкöнö: öтиыс ― Сибыр Из бердын куйлö, мöдыс ― Роч тшöтшкöмас вылын.
Тшöтшкöс юкöныс, бара, ачыс на торйöдчö куим пельö.
Рытыввылас шевкнитчöма Мозына-Эжваа шыльыдiн; лунланьтi тай сiйö кыпалö Шöрвыв мусюрöн-а. Став тайö юкöныс ―  важъя Роча муподлöн пельöс. Подувсö сылы тэчöма кембри кад водзвылын на кöрлöмöн артмöм чорыд му рöдъясысь, а найöс 2.000 метра кызтанас шебралöны пальöзой да мезозой кадö пуксялöм да сэсся тайкö торкыштöм томджык му рöдыс.
Ва юкланiнъяссö артмöдалöма: перым кадö кö ― мергельысь, сёймуысь, сера-рöма лыа изйысь да извесьт изйысь, триас кадö ― сёймуысь жö, а Шöрыв мусюртi ― зюра да мев кадö пуксялöм лыа да сёйнас.
Лыддьöдлöм му рöдъяссö быдлатiкодь кыза вевттялöма нёльöдтор кадö. Му веркöслöн коркöя лайколас сэки пуксялöмаыд öткымын дас километра кызтаöн на куйлö да. 
Нёльöдтор кадö кыссян йиöн татчö ваялöма да вевсьöн моз тэчалöма кык сорас. Вылыссаöс (сiйö тай уналатi артмöдалö ва юкланiнлы веркöссö-а) колялöма коймöдысь ыджыда йизьылöм дырйи (мöскуа нима йизьылöмыс). Сёрöнджык тайö сорастö буракодь кырйöдлöма да лыаалöма, а уналаöд и мöдпöв шебралöма кыссян йи сылiгöн кыскöм да сыв ты пыдöсö пуксялöм торъясöн, кызвынсö бара лыанас.
Шöрвыв мусюрад жö ва юкланiнъяссö вöсни пöвстöн вевттьö галятöм сьöкыд бусоват сёйöдму (с.ш. вевттяна сёйöдму).
Мозына-Эжваа шыльыдiнад и, Шöрвыв мусюрад и ва юкланiнъясныс гыакодьöсь да алькöс мылькъяöсь. Ставнысö буриндзи кырлалöма кыкладор банöдныс, кыпалыштöны кö, сöмын матö 230-250 метра джудждаöдз и волöны.
Йизьывлытöдз вöвлöм лайковъястö öнi кежлö шыльöдöма нин пуксялöм лыаöн (тадзи Емва,  Висер, Ньывсер кузяла, Эжва да Вой Кöтйöм костысь ва юкланiнас); му веркöсыд татi ёна нюрсялöма.
Татшöм важъя лайколыд кызвыйö и индöма туйвизьнысö медыджыд юяслы, а на пöвстысь быдöн нин (Эжва, Сыктыв, Мозын, Ву) ваялöм лыа да изнас артмöдöма аслыс öткымын тшупöда паськыд ковтыссö.
Мозына-Эжваа шыльыдiнтö асыввывтi дорöсалöма Тиман мусюрöн. Тайöыс нюж видзö Коми республикалöн став му кузяыс лун-асыв-лунвывсянь Вой-рытыв-войвывлань, а вой помнас пырö на и Яранлы овкытшас. Чайтöны тай: ёна жугöдлöм, кöрлöмöн артмöм Тиманас кöркö пö важöн и Сибыр Изйö на тшукöма вöлi.
Тэчöма Тимансö медсясö пальöзой кадö кембри, девöн и карбон кадколастса му рöдъясысь (кварсыт, лыа из, извесьт из, доломит, мергель, сёйму).
Мукöдлатi веркöсас жер видзöны нöшта на важöнджык, протöрозой кадö, пöртчöмöн артмöм пöвстъяс да му пытшкысь би сир моз ыльöбтылöм му рöдыс.
Перым кадсяньыс Тиманлы какладор банас содтöд на колялöма извесьт из, доломт  да гипссора сукыс.
Подув му рöдсö мукöдлатi вевттялöны нёльöдтор кадö кыссян йиöн да сылöн сывваöн ваялöм торъясыд. Татчöм муыдлы вöвлöм чарöга вевдöрсö шыльöдiгмоз найö и артмöдöмны öнiя тшöтшкöскодь, алькöс мылькъя ли веркöссö.
Куш сэтъястi, кытi жеръялöны протöрозой кадся му рöдыс, тöдчö на кыпалыштöм да ёнакодь нин кырлалöм вывтасыд: Чöдлас Из, Емвайывса мусюр, Öтш Парма, Джеджым Парма. Уналатi татчöс му эжыс буж вöйöма пыдö, пытшкöссьыс му рöдсö ванад сывдiгмоз нуöма да.
Тиманвывса юяс ёнакодь нёриняöсь, кытсюрö коськаöсь. Унаöн на пöвстысь, шуам, Печöралань визувтысь Пизьва, Чилим ю ли (катыдыс), мусюртö вуджигмоз кырлöдлöмöн писькöдöмаöсь аслыныс векни да пыдi (10 метраöдз джуджданас) потас кодь ковтыснысö.
Тиман мусюр, Сибыр Из да Барин саридз костöд, войланьыс сунтöла шылькнитчöма Печöраа увтас.
Тайö лажмыд муыдлöн пытшкöсса тэчасногыс вывтi дзуг.
Подув му рöдсö уналатi дзöбöма нёльöдтор кадö кызöн пуксялöм вевттьöд улö (кызтаыс ― 100 метраысь унджык). 
Сибыр Изланьысджык му веркöсас гир видзöны пальöзой кадö кöрлöм тэчасъяс. Наысь артмöдöма, шуам, ляпкыд (200 мктраöдз вылнаыс) мольыд веркöса да кадъя Сьöрныж мусюр.
Коймöдысь йизьылiгöн Печöраа увтасыд эськö ставнас моз шедлöма кыссян йи улö-а, медбöръяысь (Валдай нима) йизьылöмыс инмылöма сылы асыв-войвылас сöмын. Тайö и урчитöма увтасыдлысь му веркöссö.
Войвылас кö уналаын куйлан шыльыдiнсö да лажмыд ньывкöс мусюрсö артмöдöма кыссян йиöн ваялöм сорасысь-а, лунвылас ― нюрсялöм да лыанад тырöм тшöтшкöс волькыдiнъяссö тэчöма сывты пыдöсö пуксялöм, кыссян йи сылiгöн ли колялöм торъясысь.
Сибыр Изйыд (а Коми республика му вылö рытладор баннаныс дзогöны сярйывса, сярйывдорса да войвыв Изъясыд) быдног кöрлöмöн артмалöма сёр пальöзой кадö. Сэсся сiйöс вöлi ёнакодь кырлöдлöма да бара на кыпöдалыштöма выльджык кадколастъясö.
Тэчöма Изсö медсясö ордовик кадöдз на пöртчöмöн артмöм лонысь да кварсытысь, а таысь öтдор бисир моз ыльыбтылöм му рöдъясöн и.
Пöрым водзвылын чужлöм томджык му рöдсьыс, Пальöзой кадö жö эськö-а, тэчалöма и Сибыр Из пöлöн нюж видзысь мылькъя Пармаяс (500-700 метраöн джудждаöсь) да буракодь нюрсялöм паськыд ковтысъяс. 
Сибыр Из горувтi извесьт изйысь ли гипсысь вöчлöм пöвстъяссö кытсюрö сывдылöма-нуöма ваöн. Сiйöн татчöс му пытшкас артмалöма уна гырк. Татшöмыс тай Унья дорын и, Печöра йылын и, Ылыдз бердын и тырыс да.
Му вылысь сывлытöм йиыд öнi кызвыннас Сярйывдорса Из вылын пукалö.
Сэнъясöн жö зым видзö и Сибыр Изъяс повстын медся джуджыдыс ― Народа (1894 м).
Коми республикалöн вöрсора да куш тундра улад, а мукöдлатi и медся войвыв вöр улад муыс пыр кын пытшкöса. Уна сё во чöж сывлытöм локöбыс кöнсюрö овлö 200 метраöдз кызтанас. Бара,  тундралöн лунвыв дорöсланьыс мупытшса кын локöбъяс дi кодьöсь нин, дай кызтаныс ичöтджык жö. Нитш да момга увтiыс кынмуыд сылыштлö гожöм чöжöн муртса öткымын декиметра пыднаöдз, а сэтъястi, кытчö öкмылö уна лым (лыаа му, визула нюкöс ли) пыр кын локöбыслöн вевдорыс куйлö 5-6, а кытсюрö и 10-20 метра пыднаын. Видлавны кö, бара, ыджыдджык ю ковтыстö, пыр кын локöбыд сэсь мукöдлатi и скöнь оз сюр.


==== Мупытшса озырлунъяс ====

Мусир, изшом, биару, рудаяс, боксит, из сов, гипс, извесьт из, из ваяс. 

'''Медся тӧдса куйланінъяс'''

* изшома - Вӧркутаса, Воргашорса, Интаса;  
* мусира - Рытыв-Тэбукса, Усваса, Возейса; 
* сукмӧм газа – Вуктылса;  
* титана – Ярегса;  
* боксита - Пузласа, Тимшорса;  
* сола - Сэрӧгса.


Республика мутасын туялöм мупытшса озырлунö пырöны ставроссияса запасъяс: мусир -3% гöгöр, из шом - 4,5%, барит - 13%, боксит - 30%, титан - 50% гöгöр, кварцево-жильнöй сырьё - 80% гöгöр.

Медся тöдчанаöсь Коми Республикаын ломтас да энергетическöй ресурсъяс, мый петкöдчöны Тимано-Печорскöй мусир да биару перъян провинцияын да Печораса из шом перъян бассейнын. Мупытшса горючöй запасъяс да перйöм серти республика лоö Россияса Европейскöй Войвывлöн ломтас перйысь медшöр базаöн.

Печораса из шом перъян бассейн запасъяс серти лоö Россияын мöд бассейнöн да дыр кад кежлö перспективнöй сырьевöй зэв ыджыд базаöн, медым сöвмöдны коксохимия, энергетика, а водзö - метан перйöмын.

Сылöн мутасын тöдса 30 гöгöр из шом перъянін да из шом туяланін, сы лыдын туялöм балансöвöй запасъяса 10 месторождение.

Öнія кадö уджалö 3 месторождение: Воркутаса (коксующöй да мыйтакö энергетическöй из шом перйöм), Воргашорскöй (коксующöй из шом) да Интаса (энергетическöй из шом перйöм), кöні уджалöны 7 шахта. Мыйтакö коксующöй из шом перйöны Юньягинскöй месторождениеын карьерöн. Бассейнлöн эм позянлун Сейдинскöй месторождениеын паськыда перйыны бур энергетическöй из шомсö восьса способöн.

Республика мутасын углеводороднöй сырьё запасъяс да ресурсъяс лоöны Тимано-Печорскöй мусир да биару провинциялöн шöр да лунвыв юкöнъясын.

Мезмыд биару запасъяссö пасйöма 35 куйланiнын.

Аскиа сырьёöн лыддьыссьö горючöй сланец. Сійöс туялöма республикалöн куим районын да артавсьö 62 млрд. тоннаысь унджык.

Кöрт мупытшса озырлунлöн ресурсъяс: сьöд кöрт руда (титан, марганеч, хром), уна рöма кöрт (алюминий, ыргöн, свинеч, цинк), шоча паныдасьлан (ниобий, тантал, вольфрам, молибден), рассеяннöй (галлий, скандий) да редкоземельнöй кöртъяс (церий, иттрий). Дона кöртъясöн лоö зарни, эмöсь эзысьлöн, платиналöн петкöдчöмъяс. Тöдсаöсь алмазлöн петкöдчöмъяс.

Коми Республика бокситöвöй руда кузя лыддьыссьö Россияын медся ыджыд да перспективнöй сырьевöй базаöн. Тиманскöй кряжын аддзöма да туялöма кык боксит месторождениеа район: Среднетиманскöй да Южно-Тиманскöй.

Титанöвöй рудалöн сырьевöй базаыс лыддьыссьö Россияын да матысса зарубежьеын медся ыджыдöн.

Марганеч рудаяс öнія кадö лыддьыссьöны торъя дефицитнöйöн. Республикаын марганеч-руднöй сырьевöй база петкöдчö Парнокскöй кöрт-марганеч месторождениеöн, мый нюжöдчöма Приполярнöй Ураллöн рытыв пöкатъясын. 

Коми Республикаын эмöсь Россиялöн Полярнöй Уралын хромитоноснöй массивъяс. Аддзöма некымын руднöй места, кöні хромитöвöй рудалöн ресурсыс 40 млн.тонна гöгöр.

Республикаын эм зарнилöн минерально-сырьевöй база. Збыльвылас пöшти став зарни балансöвöй запасыс лоö Кожымса рудно-россыпнöй районын, кöні туялöма некымын дас россыпнöй месторождение. Ыджыд перспектива йитчö Приполярнöй Ураллöн рытыв пöкатъясын зарни объектъяскöд.

Уна рöма кöрт - ыргöн, свинеч, цинк - лоöны Войвыв да Приполярнöй Ураллöн рытыв пöкатъясын.

Республикаын паськалöма неметаллическöй мупытшса озырлун, мыйöн позьö вöдитчыны кыдзи горнохимическöй (барит, каменнöй да калийнöй совъяс, фосфоритъяс, химическöй промышленносьтлы карбонатъяс), горнотехническöй ( гипс, стеклö сырьё, цеолит, бентонит), пьезооптическöй да кварцевöй (жильнöй кварц, пьезокварц, горнöй хрусталь) сырьёöн. Эм металлургиялы сырьё (ыджыд жарысь повтöм сёй, флюсöвöй доломит да известняк, формовочнöй материал), ювелирнöй да пöртмасян дона изъяс (аметист, жадеит, нефрит да мукöд), минерально-стрöительнöй сырьё (известняк, доломит, мрамор, кварцит, лыа, гравий).

Промышленносьтын медся ыджыд тöдчанлуныс баритлöн, кварцевöй сырьёлöн, стеклö лыалöн, каменнöй да калийно-магниевöй совъяслöн.

Стрöительнöй индустриялöн минерально-сырьевöй базаыс озыр уна сикас месторождениеясöн: карбонатнöй сырьёöн, стрöительнöй да облицовочнöй изъясöн, стрöительнöй, силикатнöй, стеклö лыаöн, кирпич да керамзит вылö сёйöн, цемент, гипс вöчöм вылö опокöн да аргиллитöн.

Республикаын ыджыдöсь ресурсъясыс преснöй, минеральнöй да мупытшса промышленнöй ваяслöн. Овмöслы да юны туяна мупытшса преснöй ваясöн вöдитчана ресурсъясыс суткинас 62 млн.куб.м-ысь унджык. Мупытшса преснöй ва ресурсыс абу öткодь республика мутасын сылöн геологическöй тэчасын торъялöмъяс вöсна. Туялöма 57 мупытшса преснöй ва месторождение, кöні öтувъя вöдитчан запасъясыс суткинас 1046,8 сюрс куб. м мында.

Тöдчанаöн лоöны мупытшса минеральнöй ва ресурсъяс. Медся ёна паныдасьлöны  юан, сероводороднöй слабоминерализованнöй, унджык брома да кöрта минеральнöй ваяс. Республикаын туялöма вапытшса минеральнöй валысь 9 месторождение суткинас 3,68 сюрс куб.м öтувъя балансöвöй запасöн.

Коми Республика лоö промышленнöй валöн ыджыд сырьевöй базаöн, мый сулалö ёнджыкасö Тимано-Печорскöй мусир да биару провинцияын. Мусир перъян пластöвöй ваясын эм бром, йод, литий, магний, стронций да мукöд дона компонент.



=== Сынӧд сям (климат) ===

Коми республика му весьтын сынöдлы сямсö урчитö медсясö Войвылын олöмыс: шондiлöн во чöж юграсьöмыс оз вевтырт танi 70-80 килокалори сантиметра квадрат вылö да.
Таысь кындзи канмуыд куйлö ылынкодь Атлантiкасянь, а Йиа саридзыд мöдарö ― нач матын. Сiйöн буретш сэтысянь и пöлялö унджыксö кöдзыд сынöд,  киклон ваявлö ли.
Сынöд сямыс Комиад кызвынсö Борöйлöн (Войпöльлöн) кодь ― кузь кöдзыд тöла да шоныдик гожöма. Войвывланьыс сынöдлöн Борöй сямыс öтарö чорзьö, сярйывса кодь нин лоö. 
Вöньяс серти сынöдлöн сямыс вежсьö эськö сьöрсьöн-бöрсьöн-а, быд вöньыс, бара, ясыда тöдчö жö. Гожöмын шонтöгыслысь содöмсö казялан веськыда войвывсянь лунвылö. Вöркута гöгöрыд кö сора дырйи шонтöгыс шöркодя арталöмöн кайлö кельси нульсянь вылö сöмын 8-10 чутöдз-а (+8+10° С), медся лунвылын сiйö дас кыкъямыс чутöдз нин содлö (+18° С).
Тайö веськыдлунсö кутшöмакö торкыштö Тиман мусюр, джуджданас шонтöгсö чинтыштö да. А Сибыр Из бердын, медджуджыд инъяс весьтас, сынöдлöн сямыс и дзик нин сярйывдорса кодь.
Тöвъясын ывлаыд шоналыштлö озджык шондi гожсьыс, а Атлантувса отвасянь вайлöм сынöдысь. Сiйöн и шонтöгыслысь чинöмсö казялам Рытывсянь Асыввылö. Тöвшöр дырйи шöркодяс босьтöмöн шонтöгыд канму рытыввылас лоö кельси нулювса 15 чут гöгöрыс-а (-15° С), Сярйывдорса Из бердын ― -20-21 чутаöн нин. Зырöдас кö нöшта Войвывсяньыс кöдзыдыс, шонтöгыс вермö катовтчыны улöджык ― нелямын - нелямын вит чутöдз ( 40°-45° С), мукöддырйи эськö и ветымын - ветымын витаöн на овлö-а ( 50° 55° С).
Коми республика му весьтын сынöдыс вывтi улис сяма ― вой гöгöр кымöрсяньыс усялöмаыд вевтыртö муысь пакталöмсö да. Лым-зэрва во чöжöн öкмылö шöркодя артыштöмöн 400 мм-ысь унджык; Тиман рытладорас, а кытсюрö и Шöрвыв мусюрас ― 600 мм-ысь унджыкöн. Нöшта на унаöн öкмылö усялан ваыд Сибыр Излы рытыв бан вылас ― 1500 мм-öдз во чöжöн.

=== Ваяс ===

Коми республикаыдлöн муыс, аслыспöлöс тэчасысла да сы весьтса сынöдлöн вывтi улис сямысла, веркöстi да пытшкöстiыс лоöма вель уна ваа.
Кызвын юыс визувтö ньöжмыда, муувса ваыд матын веркöссяньыс, а асыв-войвылын муыс пыр кын пытшкöса дай зэв кадъя. Кыссян йи сылiгöн да сывтыын артмöдалöм тшöтшкöс, омöля косьмана быдпöлöс шыльыдiн да увтасыс лёка нюрсялöмаöсь: став нюрыслöн пасьтаыс танi 1,5-1,8 сюрс км2 öдз. Шöркодяс жö кадъя муыд республика улын лоö 9,4%, эськö мукöд ю вожас содö и 40-80%-öдз-а.
Уна лыда ва визулыд петö медсясö кыпалан мувывторъясысь, ёнджыка кымöрянь кöтöдан инъясысь, а сэсся нин ыджыд ю везйö öтлаасьö.
Медыджыд юыс республика муад ― [[Печöра]] (кузьтаыс 1809 км, ва öктанiн ― 327 сюрс км2 ыджда). Эвропа войвылын сiйö медся уна ваа (вося шöркодя видзöмыс ю вомас ― 4120 м3/с). Печöралысь медгырысь вожсö ― [[Усва|Усаöс]] (к. ― 654 км, ва öктö ~100 сюрс км2-ысь) уна вааöн жö лыддьöны: вося шöркодьнас видзöмыс ~1500 м3/с). Нöшта кык тöдчана юыс ― [[Эжва]] (1130 км; 123 сюрс км2; 1100 м3/с ю вомас, 600 м3/с Сыктывкар весьтас) да [[Мозын]] (966 км; 76 сюрс км2; 600 м3/с ю вомас) сöмын катыданыс визувтöны Коми республика му кузяыд. Мукöд ю йылысь кö гарыштны, матö 40-ыслöн кузьтаныс 200-600 км-öн, ва öктанiнныс 300-2000 км2 ыдждаöн. Нöшта 3300 юыс 10 200 км кузьтаöсь, а 10 км-ысь дженьыд шор-ёльтö уна дас сюрсöн нин арталöны.
Пöчö саридзö ваыс петö республикаса 62% мувывторсьыс (Печöра ю пырыс), Еджыд саридзö (Эжва да Мозын пырыс) ― 37%-ысь, Каспи саридзö (Ветъю да Кама вожъяс пырыс) ― куш 1% мувывторсьыс.
Сибыр Изъяс вылын, а мукöдлатi и Тиман вылын юясыд нёриняöсь, унаöн коскаöсь, кытсюрö потас кодь ковтысаöсь.
Тшöтшкöс жö му кузяыс унджык юыд визувтöны лöня, ковтысныс паськыд, ворганыс ёна чуклялö, уна вис, полой да тыкöла артмöдалö. Ва юкан визьсö татшöм юяс костысь он и казяв.
Коми республика муын выйим 78 сюрсысь унджык ты. Эськö веркöсныс, öтув босьтан кö, лоö 4,5 сюрс км2 ыджда-а, быд сё пиысь сöмын кыкыслöн рöмпöштаныс 0,5км2-ысь паськыд.
Пукалöны тыясным тундраын и керöс вылын, пармаын и адз вылын. Артмöмаöсь найö тшöтш быд ногыс. Мукöдыс кыссян йиöн кырлöм инö кольöма, мукöдыс сывдöм кынмуö, момга вылö ли пуксьöма, эмöсь и важъя саридзлöн колясъяс.

== Овмӧс ==

=== Индустрия ===
'''Промовмӧслӧн медшӧр юкӧнъяс''': Ломтас вӧчӧм (изшом, мусир, газ перйӧм, мусир да биару уджалӧм), вӧр лэдзӧм, пу уджалӧм да кабала вӧчӧм.

==== Мусир перъян овмöс ====

Коми Республикаын 145 углеводороднöй сырьё месторождениеысь, мый лыддьыссьö Государственнöй балансын, мусир да биару перйыссьö 83 месторождениеын, на пöвстын 56-ын нуöдсьö промышленнöй удж да 27 - пробнöй либö опытно-промышленнöй.

Медся уна мусирыс Печоро-Колвинскöй нефтегазоноснöй месторождениеын (40% гöгöр). 

Унджык уджöдан месторождениеын запасыс абу уна. Мусир перйöмыс (70% кымын) лыддьыссьö сьöкыда перъянаöн. Медуна перъян гырысь месторождениеын мусир перйöмыс чинö. 

2007 воын Коми Республика мутасын углеводороднöй сырьё месторождениеясын уджалісны 25 предприятие, кодъяслöн вöлі углеводороднöй сырьё перйöм вылö му пытшкöсöн вöдитчöмын право вылö лицензия. Таысь кындзи, Коми Республикаса предприятиеясöн туявсьö Ненецкöй автономнöй кытшын 12 месторождение.

 

==== Мусир весалан овмöс ====

Республикаын мусир переработка сöвмö мусир прöдукт паськыда иналöмöн.

Мусир переработайтан промышленносьтлöн медшöр уджалысьнас лоö "ЛУКОЙЛ-Ухтанефтепереработка" ВАК. Предприятиеыс вöчö автомашина бензин, дизельнöй ломтас, авиационнöй керосин, мазут, битум, вакуумнöй газойль да мукöд сикас прöдукция.

 

==== Биару овмöс ====

Медшöр промышленнöй свободнöй биару запасъясыс лоöны "Газпромпереработка" ИКК баланс вылын, коді пырö "Газпром" ВАК-ö. "Газпромпереработка" ИКК биарусö перйö да переработайтö.

Вуктылса биару конденсат месторождениелöн пайыс 83% республикаын став перйöм биару серти. Месторождениесö кöсйöны вуджöдны хранилище-регулятор режим вылö.

Республикаын биару промышленносьтлöн шöринöн лоö Вуктыл район, кöні 2007 воын перйöма 2,4 млрд. куб. м свободнöй биару (республикаын став перйöм серти 87 %). Печора районын перйöма биарусö 0,4 млрд.куб.м (13%).

"Сосногорскса биару переработайтан завод" ИКК Рытыв-Войвыв федеральнöй кытшын лоö дзик öти предприятиеöн, кöні комплекснöя переаботайтöны природнöй биару да нестабильнöй конденсат.

 

==== Из шом шедтан овмöс ====

Печораса из шом бассейн лоö Коми Республика мутаслöн да Архангельск обласьтса Ненецкöй автономнöй кытшлöн Россияса европейскöй юкöнлöн медылі асыв-войвылöн. Бассейнлöн унджык юкöныс пырö Полярнöй кытшлöн войвывланьöджык. Асыв-войвывсянь рытыв-лунвывлань кузьтаыс - 400 км да медпаськыдіныс - 300 км. Ыдждаыс - 100 сюрс кв. км.

Печораса из шом бассейнын из шомсö перйöны 7 шахтаын, кодъяс пырöны перспективнöй группаö, налöн öтувъя производственнöй вынйöрыс вонас 15,9 млн. тонна из шом, сы лыдын коксуйтöм вылö - 11,7 млн. тонна, татшöм запасыс сетас позянлун уджавны нöшта 20 - 35 во тайö жö вынйöрнас.

Му пытшкын из шомсö перйöны шахтаясын, кутшöмъяс пырöны "Воркутауголь" ВАК-ö, "Интауголь" компания" шахтоуправление" ВАК-ö, "Воргашорскöй шахта" ВАК-ö, восьса ногöн - "Юньягинскöй" ИКК-лöн карьерын.

Бассейнын пöшти став перйöм из шомсö переработайтöны (бурмöдöны) обогатительнöй фабрикаясын да установкаясын.

 

==== Избурмöтан овмöс ====

Республикаын горноруднöй промышленносьт петкöдчö горнодобывающöй предприятиеясын:

"Боксит Тимана"ВАК - Княжпогост районын бокситöвöй руда да базальтöвöй щебень перйöм (2006 восянь щебень перйöмсö сувтöдöма);

"Хохлинский ГОК" ПАК - Воркутаса промышленнöй районын баритöвöй руда перйöм да баритöвöй концентрат вöчöм;

"Марганец Коми" ВАК-лöн Интаса филиал - Интаса промышленнöй районын марганцевöй руда перйöм (сувтöдöма);

"Кожимскöй разведочно-добычнöй предприятие" ПАК - Интаса промышленнöй районын жильнöй кварц перйöм да концентрат вöчöм.

 

==== Вöр промовмöс ====

Республикалöн вöр промышленносьт комплексö пырöны вöр заптан, вöр обработайтан да целлюлозно-бумажнöй промышленносьт организацияяс.

2007 вося январ 1 лун вылö вöр промышленносьт комплексын нуöдісны овмöссö 417 предприятие ( на пиын гырысь да шöркодь - 203, ичöт - 214) да 432 асшöр предприятие.
 

'''Вöр заптöм''' 


Вöрсö заптöны Эжва, Сыктыв да Мозын юяс пöлöн. Коми Республика мутасын медшöр вöр заптан районъясыс - Удора, Койгорт, Кулöмдін, Кöрткерöс, Луздор, Сыктывдін да Сыктыв.

Россияын делöвöй древесина вöчöмын Коми Республикалöн пайыс 5,5%.

 

'''Вöр обработайтöм''' 


Республикалöн вöр обработайтан промышленносьтö пырö вöр пилитöм (промышленнöй производстволöн 7,5%), фанера, древесноволокнистöй, древесностружечнöй да МДФ шöркодь плотносьтöн плитаяс вöчöм (21,3%), стрöитчан пу конструкцияяс вöчöм, кытчö пырöны столярнöй вöчöмторъяс (0,3%) да пу дозъяс(0,2%).

Производствоыс выльмöдсьö да техника боксянь бурмöдсьö. Фанера да плитаяс вöчöмын медшöр туйвизьяснас лоöны вöчавны бурджык качествоа, конкурируйтны верман прöдукция: шöр плотносьтöн МДФ плитаяс, ДСП да ламинируйтöм веркöса клеитöм фанера, ыджыд формата клеитöм фанера да небыд ДВП.

 
'''Целлюлоза-бумага лэдзöм''' 


Целлюлозно-бумажнöй производстволöн юрнуöдысь предприятие - "Монди Сыктывкарса ЛПК" ВАК. Предприятиелöн производственнöй вынйöрыс: целлюлоза кузя (пуöм кузя) - вонас 556 сюрс тонна, картон да бумага прöдукция кузя - вонас 834 сюрс тонна.

Медшöр прöдукция: офиснöй да офсетнöй бумага, газет бумага, "топ-лайнер" да "крафт-лайнер" гофрируйтöм картонлы плоскöй слой вылö картон.

"Монди Сыктывкарса ЛПК" ВАК-öн лэдзöм прöдукцияысь 41% мунö экспорт вылö. Россияса вöр комплекслöн прöдукция вöчöмын "Монди Сыктывкарса ЛПК" ВАК-лöн пайыс: бумага кузя - 15,3%, картон кузя - 6,1%; газет бумагалöн российскöй экспортын - 10%. Российскöй рынокын офсетнöй бумага серти "Монди Сыктывкарса ЛПК" ВАК-лöн пайыс 45%, пачкаын офиснöй бумага - 30-35%, газет бумага - 9-10%, картон - 55-60%.

 

==== Машинавöчöм ====

Коми Республикаса машиностроениеö пырöны разнöй эмбур сикас серти 200 организация, сы лыдын ичöт предприятиеяс да непромышленнöй организацияяс бердын промышленнöй производствояс, кодъяс ёнджыкасö сетöны услугаяс.

Медся бура уджалысь предприятиеяс лыдö позьö пыртны "Ухтаса механическöй завод" ВАК, "Стрöитчан металлоконструкцияа завод" ВАК, "Ухтаса экспериментально-механическöй завод" ПАК, "Прогресс" высоковольтнöй электроннöй компонентъяса завод" ИКК, "Зöвсьöртса экспериментально-механическöй завод" ПАК.

 

==== Энергетика ====

Республикалöн энергетическöй система - тайö öтувъя, позьö шуны, мутас шымыртысь комплекс, кодлöн эм электрическöй йитöдъяс "Урдома-Микунь" ЛЭП-220 кВ, "Зöвсьöрт-Яренск" ЛЭП-110 кВ кузя Архангельск энергосистемалöн Котласса электроузелкöд да "Летка-Мураши" ЛЭП-110 кВ кузя Кировса энергосистемакöд.

Республикалöн энергосистемаын вит энергоузел: Воркутаса, Интаса, Печораса, Ухтаса (Шöр) да Лунвыв, мый öтувтчöма 1000 км-ысь кузьджык система артмöдысь одноцепнöй ЛЭП-220 кВ. 2008 вося январ 1 лун вылö электрическöй сетьяслöн кузьтаыс: магистральнöй ЛЭП - 1610 км, распределительнöй ЛЭП - 20719 км.

Республикаын электроэнергия вöчсьö пытшкöсса коланлун серти. Республика сайö мунö сöмын 5 % вöчöм электроэнергия, республика сайысь (Кировскöй обласьтысь) воö - 1 %.

70 % -ысь унджык электроэнергиясö вöчöны природнöй биаруöн. Ломтас вылö мунö сідзжö изшом, мазут, дизельнöй ломтас, вöр переработайтан коляс.

2008 во заводитчигöн республикаын уджаліс 1043 электростанция. Став электростанция лыдысь 56 - öтув вöдитчан электростанция, 488 - промышленнöй предприятиеяслöн, 246 - транспортнöйяслöн, 36 - стрöитчан организацияяслöн, 54 - видз-му да вöр овмöс организацияяслöн, 163 - овмöс нуöдысь мукöд субъектлöн.

2007 воын вöлі вöчöма 9,1 млрд. кВт.ч. электроэнергия.




=== Видз-му овмӧс ===

Медыджыд вож – скӧт видзӧм. Сӧвмӧм кӧр вӧдитӧм.


=== Транспорт ===

Коми Республикаын траспорт везйö пырö: 2,3 сюрс км кöрт туй (сы лыдын 1,7 сюрс км öтув вöдитчан туйяс), 4,1 сюрс км судноöн пытшкöсса ва вывті ветлан туйяс (сы лыдын 3,1 сюрс км öтув вöдитчан туйяс, на пöвстын Печора бассейнса ва вывті ветлан туйяс - 2,5 сюрс км, Эжва бассейнса - 0,6 сюрс км), 11,5 сюрс км автомашина туйяс (сы лыдын 6,1 сюрс км öтув вöдитчан автомашина туйяс).

 

==== Кöрт туй транспорт ====

Коми Республикаын öтув вöдитчана кöрт туй везйö артмöдö Котлас - Вöркута кöрт туй магистраль, кодлöн кузьтаыс 1,7 сюрс км да этша ветлан 3 кöрт туй линия ("Микунь - Кослан - Вендинга", "Сосногорск - Мылдін", "Сыня - Усинск"). Öтув вöдитчан сетьö öтувтчöны промышленнöй предприятиеяслöн 1 сюрс км гöгöр подъезднöй туйяс.

Коми Республикаын öтув вöдитчан кöрт туй сетьлöн плотносьтыс лоö мутаслöн 10 сюрс кв. км вылö 40 км.

Республикаын уджалöны кöрт туй транспортлöн кык медшöр предприятие асланыс тэчас юкöдувъясöн:

1) "Россияса кöрт туйяс" ВАК филиал - Войвывса кöрт туйлöн Сосногорскса юкöн (медшöр уджыс - грузъяс нуöм-вайöм, предприятиелöн балансö пырö ставнас медшöр да отсöг сетан инфраструктураыс). 2008 воын предприятиеöн нуöма-вайöма 19,2 млн. тонна груз. Кöрт туй транспортöн новлöдлан медшöр грузъясöн лоöны: из шом (2008 воын - став нуöм-вайöм грузъясысь 41%), мусир да мусирысь прöдуктаяс (25%), вöр грузъяс (10%).

2) "Сыктывкар" вагоннöй участок - "Россияса кöрт туйяс" ВАК филиаллöн - Федеральнöй пассажирскöй дирекциялöн тэчас юкöдув - Войвывса региональнöй дирекциялöн пассажиръясöс могмöдысь тэчас юкöдув. 2008 воын нуöма 2,9 млн. пассажирöс. Республикаын ветлöдлöны ылі муясті ветлысь 16 поезд гоз, на пöвстын 8 поезд гоз Войвывса региональнöй дирекциялöн пассажиръясöс могмöдысь. 

Кöрт туй транспортса предприятиеяслы сетсьö Коми Республикаса республиканскöй бюджетысь государствосянь отсöг карбердса перевозкаясысь убыток бергöдöм вылö да этша уджöдан кöрт туй линияяс уджöдöмысь убыток мыйтакö компенсируйтöм вылö.

 

==== Сынöд транспорт ====

Коми Республика мутасын уджалö 7 аэропорт (Сыктывкар, Вöркута, Уква, Печора, Ускар, Инта да Чилимдін), кодъяс лоöны "Комиавиатранс" ФГÖП-лöн тэчас юкöдувъясöн.

Республикаын авиаперевозкаяс вöчöны:

"ЮТэйр" авиакомпания ВАК (регионкостса пассажирскöй авиаперевозкаяс);

"ЮТэйр-Экспресс" (регионкостса да республикапытшса авиаперевозкаяс);

"Аэрофлот-Норд" ПАК (регионкостса пассажирскöй авиаперевозкаяс);

"Комиавиатранс" ФГÖП (пассажирскöй да грузöвöй авиаперевозкаяс, сы лыдын Коми Республикаса сьöкыда воöдчан районъясö, уна сикас юкöнса экономикаын авиауджъяс, корсьысян-мездан уджъяс, санзаданиеяс кузя авиауджъяс).

Регионын сынöдті ветлöм котыртöмöн веськöдлö "Войвыв Ураллöн аэронавигация" сынöдті ветлöм котыртысь государственнöй корпорация" ВГÖП филиал.

Республикалöн Сыктывкарын водзö стрöитчö выль аэропорт, мый финансируйтсьö федеральнöй бюджетлöн сьöм тшöт весьтö "Россияса транспорт система выльмöдöм (2002 - 2010 вояс)" Федеральнöй торъя мога уджтас олöмö пöртöм серти.

Сы вöсна мый автомашина да кöрт туй сетьыс абу тырмымöн, ю транспорт вермö уджавны сöмын сезонъясö да Коми Республикалöн мутасыс тöдчымöн паськыд, сынöдса транспортлöн зэв колана тöдчанлуныс сыын, медым веськавны ылі районъясö.

2008 воын сынöдса транспортöн пассажиръясöс новлöдлісны Коми Республикаса сизим муниципальнöй юкöнъяслöн сьöкыда воöдчан пунктъясö: Вуктылса, Интаса, Печораса, Ухтаса, Усинскса, Изьваса да Чилимдінса районъясö. 350-ысь унджык авиарейс вöчöма Ми-8 вертолётъясöн. Перевозкаяс вöчысь авиапредприятиеяслы вошöм чöжöс бергöдöм вылö Коми Республикаса республиканскöй бюджетысь сетöма 49 млн. шайт.

Ыджыд социально-экономическöй тöдчанлун сетöны Коми Республикаса юркар - Сыктывкар да каръяс: Печора, Уква да Ускар костын коставлытöм авиарейсъяс. Медым кольны тайö авиалинияяссö, а сідзжö тайö маршрутъяс вылын индыны йöзыслы лöсялана тарифъяс, авиапредприятиеяслы Коми Республикаса республиканскöй бюджетысь сетöма сьöм вошöм чöжöссö бергöдöм вылö 2008 вося сентябрсянь декабрöдз рейсъяс кузя 25,8 млн. шайт.

2008 воын Коми Республикаса аэропортъясысь нуöма 269,0 сюрс мортöс да 2,3 сюрс тонна груз.
 

==== Авто транспорт ====

Коми Республика мутасын овмöс нуöдан удж вöчö уна сикас эмбур формаа пассажирскöй автомашина транспортлöн 102 предприятие, кодъяслöн балансö пырö 1048 автомашина. Таысь кындзи, пассажиръясöс нуöм-вайöмын автотраспортнöй услугаяс сетöны 427 асшöр уджалысь, кодъяслöн эмбурын 924 автомашина.

Пассажиръясöс нуöны-вайöны 53 межмуниципальнöй коставлыиöм автобуснöй маршрутъяс серти, кодъясöс обслуживайтöны конкурс серти бöрйöм услугаяс сетан правоа перевозчикъяс.

2008 воын пассажирскöй автомашина траспортöн нуöма-вайöма 108,1 млн. мортöс да 45,5 млн. тонна груз.

Коми Республикаса республиканскöй бюджетысь автомашина транспортса предприятиеяслы сетсьö сьöмыс автотранспорт организацияяслысь вошан чöжöссö бергöдöм вылö, кодъяс нуöны-вайöны пассажиръясöс автомашина траспортöн межмуниципальнöй туйясті (2008 воын - 9,1 млн.шайт).

 

==== Ю транспорт ====

Коми Республикаын ю туйяслöн плотносьтыс лоö 1000 кв. км вылö 9,8 км.

Коми Республика мутасын ю транспорт услугаяс сетö Печораса вавывса туйясöн да судоходствоöн государственнöй бассейнöвöй веськöдланін, коді уджöдö да сöвмöдö Печора бассейнлысь вавывса туйяс (кузьтаыс 2589 км), да Вынва ювывса туйясöн да судоходствоöн государственнöй бассейнöвöй веськöдланінлöн вавывса туйяслöн Сыктывкарса район, коді уджöдö да сöвмöдö Эжва бассейнлысь вавывса туйяс (кузьтаыс 601 км).

Печора да Эжва бассейнъяслöн вавывса туйяс видзсьöны федеральнöй бюджет тшöт весьтö. Таысь кындзи, Коми Республикаса республиканскöй бюджет тшöт весьтö государствосянь сетсьö отсöг Печора да Эжва бассейнъяслöн регионса тöдчанлуна юяс вылын суднояс видзöм вылö (2008 воын - 1,6 млн. шайт).

Коми Республикаын öтув вöдитчан ю транспортлöн медшöр предприятиеясöн, кодъяс нуöны-вайöны пассажиръясöс, грузъяс да нуöдöны сöвтан-ректан уджъяс, лоöны "Печораса ю пароходство" судноöн ветлан компания ВАК, "Печораса ю порт" ВАК, "Печора" судноöн ветлан компания ИКК.

Республикалöн нёль муниципальнöй юкöнса мутасъясын (Чилимдін, Изьва, Вуктыл да Ускар районъясын) пассажиръясöс нуöны-вайöны муниципальнöйпытшса юясті. 

2008 воын ва транспортöн нуöма-вайöма 118,5 сюрс морт да 724,8 сюрс тонна груз.

 

==== Магистраль транспорт ====

Коми Республика мутасын мусир нуöны:

"Харьяга-Уса" межпромыслöвöй мусир провод системаöн öтув кузьтанас 150 км да вонас 12 млн. тонна;

"Уса-Ухта" да "Ухта-Ярославль" магистральнöй мусир провод системаöн öтув кузьтанас 1540 км да "Уса-Ухта" юкöнын вонас 24,2 млн. тонна, а "Ухта-Ярославль" юкöнын - вонас 20,3 млн. тонна.

Коми Республика мутасын магистральнöй биару транспорт система артмö магистральнöй биару проводлöн нёль öчередьысь (кузьтаыс 7300 км), биару провод-отводъясысь (1200 км) да конденсатопроводъясысь (545 км). Медуна биару мунö Тюменскöй обласьтса месторождениеясысь.

Коми Республика мутасын однониточнöй магистральнöй биару проводъяс системалöн кузьтаыс 4000 км.

Магистральнöй биару проводті дугдывтöг мунö республикалöн мутасын 100 млн. тоннаысь унджык естественнöй биару.

Став грузъяс новлöдлöмын трубопроводнöй транспортлöн удельнöй сьöктаыс 66,1%.

 

==== Туй овмöс ====

Коми Республикаса öтув вöдитчана государственнöй автомашина туйяслöн кузьтаыс (федеральнöйяссö пыртöмöн) 2009 вося январ 1 лун вылö лоö 6360,921 км, кöні 87,5% чорыд веркöса, 12,5% - грунта туйяс.

Коми Республикаса öтув вöдитчан государственнöй автомашина туйяс юксьöны: федеральнöй вылö - 283,632 км (федеральнöй сеть петкöдчö "Вятка" (Коми Республикаын Киров - Мураши - Сыктывкар) магистральнöй автомашина туйöн) да территориальнöй вылö - 6077,289 км.

Республикаын чорыд веркöса öтув вöдитчана автомашина туйяслöн (федеральнöйсö пыртöмöн) плотносьтыс лоö 1000 кв.км вылö 13,3 км. Россияса регионъяс костын автомашина туйяслöн плотносьт серти Коми Республика босьтö бöръя местаясысь öтиöс, кöні республикалысь экономикасö бура да вынйöра сöвмöдöм вылö автомашина туйяслöн медічöт коланлун серти эм сöмын 60%. 

Коми Республикаса öтув вöдитчан территориальнöй автомашина туйяс вылын эм 528 пос, сы лыдын 333 - капитальнöй, 5257 ва лэдзан трубаясöн, вавывса 18 пос, йи вывті 26 вуджанін, сы лыдын кузьта серти вöвлытöм йи вывті вуджанінъяс Печора ю вомöн быдöн кузьтаыс 1,5 км унджык.

Коми Республикаса 37,5% олан пунктын абу зумыд транспорт йитöд чорыд веркöса автомашина туйясöн. Сизим районнöй шöринса олан пунктъясын, кöні олöны 300 сюрсысь унджык морт, сы лыдö пырöны Печора, Усинск, Инта, Воркута каръяс, республиканскöй автомашина туйяс сетькöд да орчча регионъяскöд абу зумыд транспорт йитöдыс.

Коми Республикаын "Россияса транспорт система выльмöдöм (2002-2010 вояс)" федеральнöй торъя мога уджтаслысь мероприятиеяс олöмö пöртöм вылö водзö стрöитсьö республика мутасті мунысь "Санкт-Петербург - Медвежьегорск - Каргополь - Сыктывкар - Кудымкар - Перым" автомашина туй, а сідзжö дöзьöритсьöны да дзоньтавсьöны республика мутасті мунысь "Вятка" федеральнöй автомашина туй юкöнъяс. 


== Öшмöсъяс ==

* Коми Республика. Официальный портал. [http://rkomi.ru/]


== Видзӧдӧй тшӧтш ==
* [[Коми республикалӧн дӧрапасыс]]
* [[Коми республикалӧн канпасыс]]
* [[Коми республикалӧн кыпыс]]

{{Финн-йӧгра муяс}}
{{Регионъяс Рочмуын}}
{{Бур гижӧд}}

[[Категория:Коми]]

[[ace:Republik Komi]]
[[af:Republiek van Komi]]
[[ar:جمهورية كومي]]
[[az:Komi Respublikası]]
[[be:Комі]]
[[bg:Коми]]
[[bs:Komi]]
[[ca:República de Komi]]
[[cs:Republika Komi]]
[[cv:Коми Республики]]
[[da:Komi (republik)]]
[[de:Republik Komi]]
[[el:Δημοκρατία των Κόμι]]
[[en:Komi Republic]]
[[eo:Komiio]]
[[es:Komi]]
[[et:Komi]]
[[eu:Komi]]
[[fa:کومی]]
[[fi:Komin tasavalta]]
[[fr:République des Komis]]
[[ga:Poblacht Choimí]]
[[he:רפובליקת קומי]]
[[hr:Komi]]
[[hu:Komiföld]]
[[id:Republik Komi]]
[[it:Repubblica dei Komi]]
[[ja:コミ共和国]]
[[ka:კომის რესპუბლიკა]]
[[ko:코미 공화국]]
[[koi:Коми Республика]]
[[lt:Komijos Respublika]]
[[lv:Komi]]
[[mdf:Коми мастор]]
[[mk:Коми]]
[[mn:Коми]]
[[mr:कोमी प्रजासत्ताक]]
[[mrj:Коми Республика]]
[[ms:Republik Komi]]
[[myv:Коми Республикась]]
[[nl:Komi (deelrepubliek)]]
[[nn:Republikken Komi]]
[[no:Komi]]
[[os:Республикæ Коми]]
[[pl:Republika Komi]]
[[pnb:کومی]]
[[pt:República de Komi]]
[[ro:Republica Komi]]
[[ru:Республика Коми]]
[[sah:Коми]]
[[sh:Republika Komi]]
[[sk:Komijsko]]
[[sl:Komi]]
[[sr:Коми (република)]]
[[sv:Komi (delrepublik)]]
[[tl:Republika ng Komi]]
[[tr:Komi Cumhuriyeti]]
[[tt:Коми Республикасы]]
[[udm:Коми республика]]
[[ug:كومى]]
[[uk:Республіка Комі]]
[[vi:Cộng hòa Komi]]
[[war:Republika han Komi]]
[[xal:Комигуд таңһч]]
[[zh:科米共和国]]
