[[Файл:Limerov.jpg|мини|Коми туялысь ]]
'''Лимеров Павел Фёдорович''' ([[1958]]) — [[комияс|коми]] [[фольклор]] да [[коми литература|литература]] туялысь, филологияса кандидат.

== Олан туй ==
Павел Лимеров чужӧма [[1958 во]]ся [[11 урасьӧм|урасьӧм тӧлысь 11 лунӧ]] [[Удора район]]са [[Мукты (Удора район)|Мукты]] [[грезд]]ын. Мукӧдлаын гижӧма, мый чужӧма [[Кардор обласьт]]са [[Лешуконское (Кардор обласьт)|Лешуконское]] сиктын. Челядьдырйиыс кольӧма Муктыын, медводдза кык восӧ велӧдчӧма [[Ыджыдъяг (Удора район)|Ыджыдъяг]] посёлокса школаын. [[1969 во|1969]]—[[1973 во|1973 воясӧ]] велӧдчӧма [[Ичӧт Пера (Сосногорск район)|Ичӧт Пераса]] шӧр школаын.
[[1977]] воын помалӧма Печораса ювыв училишӧ, босьтӧма штурман-механик специальносьт, уджалӧма Улыс Печораса техучастокын «Сапсан» теплоход вылын. [[1977]]—[[1980]] воясӧ служитӧма Тихӧй океанын ПЛ Б-139 ваувса пыжын (Дунай пос.).

[[1987 во]]ын помалӧма [[Сыктывкарса канму университет]]ын филологиа факультетысь коми юкӧн.  [[1987]]—[[1989 во]]ясӧ велӧдӧма Укваса 9-ӧд №-а школаын роч кыв да литература.

[[1992 во]]ын помалӧма [[Кыв, литература да история институт]]са очнӧй аспирантура. [[1996]] воын Роч литература институтын (Пушкин керка) дорйӧма филология наукаясса кандидат ним вылӧ диссертация «Генезис и динамика мифологических образов (по материалам несказочной прозы народов Европейского северо-востока)» тема серти.

[[1992 во]]снь уджалӧ [[Коми наука шӧрин]]са [[Кыв, литература да история институт]]ын: медводз — младшӧй научнӧй сотрудник, сэсся — научный сотрудник ([[1994]]), старшӧй научнӧй сотрудник ([[1996]]), ведушӧй научнӧй сотрудник ([[1997]]). [[1997]]—[[2007 во]]ясӧ вӧлі пырӧ [[Кыв, литература да история институт]]са Туялысьяслӧн котырӧ, [[2001]]—[[2007]] воясӧ веськӧдлӧма фольклор юкӧдӧн.

== Туялан удж ==
Туясян нырвизьяс: фольклор, йӧзкостса оласног, абу мойдана прозалӧн поэтика да жанръяслӧн аслыспӧлӧслун, фольклор да литература костын йитӧдъяс да мытшӧдъяс, демонология, коми войтырлӧн религиозносьт.

Йӧзӧдіс 150-ысь унджык удж (ӧтувъя объёмыс 180 п.л.). На лыдын «Коми несказочная проза» велӧдан пособие ([[1998]]), «Мифология загробного мира» ([[1998]]) да «Образ св.Стефана Пермского в письменной традиции и в фольклоре народа коми» монографияяс ([[2009]]), «My пуксьӧм – Сотворение мира» ([[2005]]), «Войдӧр. Когда-то. Мифы, легенды, предания коми» ([[2012 во|2012]]) да «Коми войтырлӧн шусьӧгъяс да кывйӧзъяс. Пословицы и поговорки коми народа» ([[2014 во|2014]]) фольклор текст чукӧръяс.

== Небӧгъяс ==
* ''Лимеров П. Ф.'' Коми несказочная проза: Учебное пособие по спецкурсу. — [[Сыктывкар]], [[1998]]. — 96 с.
* ''Лимеров П. Ф.'' Мифология загробного мира. — [[Сыктывкар]], [[1999]]. — 125 с.
* Му пуксьӧм — Сотворение мира / Сост., предисл., примеч. и перевод ''П. Ф. Лимерова''. — [[Сыктывкар]]: Коми кн. изд-во, [[2005]]. — 624 с.
* ''Лимеров П. Ф.'' Образ св. Стефан Пермского в письменной традиции и в фольклоре народа коми. — [[Москва|М.]]: Наука, [[2008]]. — 256 с.
* Войдӧр. Когда-то. Мифы, легенды, предания коми / Сост. ''П. Ф. Лимеров''. — [[Сыктывкар]], [[2012 во|2012]]. — 160 с.
* Коми войтырлӧн шусьӧгъяс да кывйӧзъяс. Пословицы и поговорки коми народа / Сост. ''П. Ф. Лимеров''. — [[Сыктывкар]]: ООО «Коми республиканская типография», [[2014-ӧд во|2014]]. — 208 с.
* ''Лимеров П. Ф.'' Иван Алексеевич Куратов. — [[Сыктывкар]]: Изд-во «Эском», [[2018-ӧд во|2018]]. — 272 с. – (Серия «Республика Коми: люди и время»). (тираж 1 тыс. экз.)
* ''Лимеров П. Ф.'' Каллистрат Фалалеевич Жаков. — [[Сыктывкар]]: Изд-во «Эском», [[2021-ӧд во|2021]]. — 296 с. – (Серия «Республика Коми: люди и время»).

== Мукӧдтор ==
[[1996 во]]сянь вӧлӧма [[Арт (журнал)|«Арт»]] журналса медшӧр редактор вежысьӧн, [[2016 во]]сянь — медшӧр редакторӧн.

== Наградаяс ==
* Наука юкӧнын П.А. Сорокин нима Коми Республикаса канму премиа ([[2007]])
* Коми Республикаса Почёт грамота ([[2008]])
* Журналистика юкӧнын Коми Республикаса канму премиа ([[2012]])
* Коми Республикаса нимӧдана уджалысь ([[2018 во|2018]])<ref>[https://illhkomisc.ru/pozdravlyaem-nashego-kollegu-p-f-limerova-s-zasluzhennoj-nagradoj-16-02-2018 Поздравляем нашего коллегу П.Ф.Лимерова с заслуженной наградой! // Кыв, литература да история институтлӧн сайт (2018.02.16 лун)]</ref>

== Ӧшмӧсъяс ==
* [http://finugor.ru:8080/node/6102 П.Ф. Лимер йылысь Финугор сайтын]
* [http://illhkomisc.ru/today/podrazdeleniya-i-sotrudniki/otdel-yazyka-literatury-i-folklora/sektor-folklora/limerov-pavel-fedorovich П.Ф. Лимеровлӧн туясян удж йылысь Кыв, литература да история институт сайтын (рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Фольклор туялысьяс]]
[[Категория:Коми фольклор туялысьяс]]
[[Категория:Коми литература туялысьяс]]
[[Категория:Ёвкӧдж сикт овмӧдчӧмин]]
[[Категория:Кыв, литература да история институт]]
[[Категория:Чужисны 1958 воын]]
