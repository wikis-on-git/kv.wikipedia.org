'''Лимеров Павел Фёдорович''' ([[1958]]) — [[коми фольклор]] да [[коми литература|литература]] туялысь, филология наукаясса кандидат.

== Олан туй ==
* [[1958]], [[11 урасьӧм|урасьӧм тӧлысь 11 лун]] — Чужис [[Удора район]]са [[Мукты (Удора район)|Мукты]] [[грезд]]ын. Мукӧдлаын гижӧма, мый чужӧма [[Кардор обласьт]]са [[Лешуконское (Кардор обласьт)|Лешуконское]] сиктын. Челядьдырйиыс колис Муктыын, медводдза кык восӧ велӧдчис [[Ыджыдъяг (Удора район)|Ыджыдъяг]] посёлокса школаын.
* [[1977]] — Помаліс Печораса ювыв училишӧ, уджаліс Улыс Печораса техучастокын «Сапсан» теплоход вылын.
* [[1977]]—[[1980]] — Служитіс Тихӧй океан вылын ваувса пыжын.
* [[1987]] — Помаліс [[Сыктывкарса канму университет]]ын филологиа факультетысь коми юкӧн, велӧдіс школаын.
* [[1987]]—[[1989]] — Велӧдіс Укваса 9-ӧд №-а школаын роч кыв да литература.
* [[1992]] — помаліс [[Кыв, литература да история институт]]са очнӧй аспирантура. [[1996]] воын Роч литература институтын (Пушкин керка) дорйис филология наукаясса кандидат ним вылӧ диссертация «Генезис и динамика мифологических образов (по материалам несказочной прозы народов Европейского северо-востока)» тема серти.
* [[1992]] — Уджалӧ [[Коми наука шӧрин]]са [[Кыв, литература да история институт]]ын: медводз — младшӧй научнӧй сотрудник, сэсся — научный сотрудник ([[1994]]), старшӧй научнӧй сотрудник ([[1996]]), ведушӧй научнӧй сотрудник ([[1997]]).
* [[1997]]—[[2007]] — вӧлі пырӧ [[Кыв, литература да история институт]]са Туялысьяслӧн котырӧ, [[2001]]—[[2007]] — веськӧдліс фольклор юкӧдӧн.

== Туялан удж ==
Туясян нырвизьяс: фольклор, йӧзкостса оласног, абу мойдана прозалӧн поэтика да жанръяслӧн аслыспӧлӧслун, фольклор да литература костын йитӧдъяс да мытшӧдъяс, демонология, коми войтырлӧн религиозносьт.

Йӧзӧдіс 150-ысь унджык удж (ӧтувъя объёмыс 180 п.л.). На лыдын «Коми несказочная проза» велӧдан пособие ([[1998]]), «Мифология загробного мира» ([[1998]]) да «Образ св.Стефана Пермского в письменной традиции и в фольклоре народа коми» монографияяс ([[2009]]), «My пуксьӧм – Сотворение мира» ([[2005]]), «Войдӧр. Когда-то. Мифы, легенды, предания коми» ([[2012 во|2012]]) да «Коми войтырлӧн шусьӧгъяс да кывйӧзъяс. Пословицы и поговорки коми народа» ([[2014 во|2014]]) фольклор текст чукӧръяс.

== Небӧгъяс ==
* Лимеров П. Ф. Коми несказочная проза: Учебное пособие по спецкурсу. — [[Сыктывкар]], [[1998]]. — 96 с.
* Лимеров П. Ф. Мифология загробного мира. — [[Сыктывкар]], [[1999]]. — 125 с.
* Му пуксьöм — Сотворение мира / Сост., предисл., примеч. и перевод П.Ф. Лимерова. — [[Сыктывкар]]: Коми кн. изд-во, [[2005]]. — 624 с.
* Лимеров П. Ф. Образ св. Стефан Пермского в письменной традиции и в фольклоре народа коми. — [[Москва|М.]]: Наука, [[2008]]. — 256 с.
* Войдӧр. Когда-то. Мифы, легенды, предания коми / Сост П.Ф. Лимеров. — [[Сыктывкар]], [[2012 во|2012]]. — 160 с.
* Коми войтырлӧн шусьӧгъяс да кывйӧзъяс. Пословицы и поговорки коми народа / Сост. П.Ф. Лимеров. — [[Сыктывкар]]: ООО «Коми республиканская типография», [[2014 во|2014]]. — 208 с.

== Наградаяс ==
* Наука юкӧнын П.А. Сорокин нима Коми Республикаса канму премиа ([[2007]])
* Коми Республикаса Почёт грамота ([[2008]])
* Журналистика юкӧнын Коми Республикаса канму премиа ([[2012]])

== Ӧшмӧсъяс ==
* [http://finugor.ru:8080/node/6102 П.Ф. Лимер йылысь Финугор сайтын]
* [http://illhkomisc.ru/today/podrazdeleniya-i-sotrudniki/otdel-yazyka-literatury-i-folklora/sektor-folklora/limerov-pavel-fedorovich П.Ф. Лимеровлӧн туясян удж йылысь Кыв, литература да история институт сайтын (рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Фольклор туялысьяс]]
[[Категория:Коми фольклор туялысьяс]]
[[Категория:Коми литература туялысьяс]]
[[Категория:Ёвкӧдж сикт овмӧдчӧмин]]
[[Категория:Кыв, литература да история институт]]
