{{Персоналия}}
[[Файл:Шахов Б.Ф.jpg|300 px|right|thumb|Шахов Борис Федотович ([[1928]]–[[2002]]) — коми гижысь]]

'''Шахов Борис Федотович''' (комиӧн — '''Педот Борис''') ([[1928]]–[[2002]]) — [[коми кыв|коми]] [[Коми гижысьяс анбур серти|гижысь]]. Коми гижысь [[Шахов Пётр Федотович]]лӧн вок.

== Олан туй==
* [[1928]], [[19 рака|рака тӧлысь 19 лун]] — чужис [[Кулӧмдiн район]]ысь [[Пожӧг сикт овмӧдчӧмин]] улӧ пырысь [[Кекур (Кулӧмдін район)|Кекур]] [[грезд]]ын.
* [[1942]] – [[Пожöг]]са сизим вося школа помалöм бöрын уджалiс колхозын, сэсся вöлi сельпоын тшöтöводöн да райпотребсоюзын бухгалтерӧн. 
* [[1945]]–[[1949]] – велӧдчис [[Ухта]]са горно-нефтянӧй техникум. Диплом босьтӧм бӧрын уджаліс [[Германия]]ын уран рудникъясын.
* [[1953]] – Уджалiс [[Ухта]]са комбинатлӧн (Первомайск посёлокын) 1 да 2 номеръяса мусир перъян шахтаясын старшӧй взрывникӧн, опытнӧй уджъяс нуӧдан участокын начальникӧн, буровзрывнӧй уджъясын начальникӧн.
* [[1954]] – сійӧс бöрйисны комсомолъяслöн Ухта карса комитетö медводдза секретарӧн.
* [[1961]] – помалiс [[Улыс Вылькар|Горький]] карын вылыс партийнӧй школа.
* [[1961]]–[[1965]] – куим во уджалiс ухтаса мусир да биару йӧткан цехын начальникöн, вӧлі Ухтастрой и Жилстрой трестъясын парткомса секретарӧн.
* [[1965]] – «Стройматериалы» Ухтаса производственнӧй объединениелӧн генеральнӧй директорӧс вежысь, вӧлі сідзжӧ «Коминефть» производственнӧй объединениеын профкомӧн веськӧдлысьӧн.
* [[1983]] – пырис СССР-са Гижысь котырӧ да вуджис гижан уджӧ. 
* [[1990]] – кӧсйис лоны [[СССР]]-са народнӧй депутатӧн 373 №-а Ухтаса территориальнӧй кытш кузя, но ворссис (вермис Коми обкомлӧн медводдза секретар [[Спиридонов Юрий Алексеевич|Юрий Спиридонов]] – сёрӧнджык лоис [[Коми Республикаса Юралысь]]ӧн). 
* [[2002]], [[16 йирым|йирым тӧлысь 16 лун]] — кувсис [[Ухта]]ын  аслыс кабинетас гижан пызан сайын, кор уджаліс «Хроники провинциального перестройщика» роман вылын.

== Гижан удж ==
Медводдза гижӧдъяссӧ Борис Шахов йӧзӧдіс 1970-ӧд вояс шӧрын. Гижан уджас босьтчис кыдзи публицист, гижис Ухта карса нималана йӧз йылысь. Сэсся кутіс лӧсьӧдны комиӧн художествоа гижӧдъяс. 
Войвылын техническӧй интеллигенция пӧвстын олігӧн аслыс повесьт-висьтъясас сійӧ гижӧ сы йылысь, кыдзи морт пытшкын венласьӧны бур да лёкыс, кор корсьӧны войвыв мупытшса озырлунъяс, сӧвмӧдӧны производство да корсьӧны кынӧмпӧт перъян туйяс.

Педот Борислӧн петавліс куим роман: «Тшӧтшъяяс» ([[1985]]), «Гӧрд дзоридзьяса сьӧд шаль» ([[1989]]) да «Овлісны-вывлісны» ([[1999]]). Медводдза кыксӧ вуджӧдӧма [[роч кыв]]йӧ. Борис Шаховлысь «Овлісны-вывлісны» романсӧ вылӧ донъяліс Матиас Кастрен котыр да сетіс сыысь [[2001]] воын войтыркостса премиа национальнӧй культура озырмӧдӧмӧ да чужан кыв вылын гижӧм сӧвмӧдӧмӧ пай пуктӧмысь.

«Гӧрд дзоридзьяса сьӧд шаль» романсӧ («Черная шаль с красными цветами») рочӧн позьӧ лыддьыны ӧтуввезйысь <ref>[http://www.e-reading.org.ua/book.php?book=134969]</ref>.

== Общественнӧй удж ==
Педот Борис ыджыд пай пуктіс [[коми кыв]] сӧвмӧдӧмӧ да [[комияс|коми войтырлысь]] аскылӧмсӧ садьмӧдӧмӧ. 

Та кындзи, Борис Шахов вӧлі бур ворсысьӧн, йӧктысьӧн, сьылысьӧн, пианистӧн, сценарий дасьтысьӧн да режиссерӧн.

== Небӧгъяс ==
=== Комиӧн ===
* Тшӧтшъяяс: Роман. — [[Сыктывкар]]: [[Коми небöг лэдзанiн|Коми кн. изд-во]], [[1985]].
* Гӧрд дзоридзьяса сьӧд шаль: Роман. — [[Сыктывкар]]: [[Коми небöг лэдзанiн|Коми кн. изд-во]], [[1989]].
* Сибӧд менӧ, Чужан му. — [[Сыктывкар]]: [[Коми небöг лэдзанiн|Коми кн. изд-во]], [[1992]].
* Овлiсны-вывлiсны. Роман / Ред. [[Белых Иван Ильич|И.И. Белых]]; серпасаліс С.Г. Терещенко. — [[Сыктывкар]]: [[Коми небöг лэдзанiн|Коми кн. изд-во]], [[1999]]. — 544 л.б. 
* Менам Чужан му: Висьтъяс, очеркъяс, статьяяс / Ред. [[Симпелев Павел Иванович|П.И. Симпелев]]; серпасаліс [[Мошев Аркадий Васильевич|А.В. Мошев]]. — [[Сыктывкар]]: [[Коми небöг лэдзанiн]], [[2006]]. — 176 л.б. (комиӧн да рочӧн)

=== Рочӧ вуджӧдӧмӧн ===
* Сверстники: повести. — [[Москва]]: Современник, [[1988]].
* Черная шаль с красными цветами: Роман / Перевод с коми Станислава Панкратова; Ред. [[Столповский Пётр Митрофанович|П.М. Столповский]]; серпасаліс Г.Н. Шарипков. — [[Сыктывкар]]: [[Коми небöг лэдзанiн|Коми кн. изд-во]], [[1995]]. — 304 с.

== Наградаяс да премиа ==
* И.А. Куратов нима Коми Республикаса канму премиа босьтысь
* [[1994]] – Коми Республикаса культураын нимӧдана уджалысь
* [[2001]] – Кастрен котырлӧн премиа
* [[2004]], [[тӧвшӧр тӧлысь]] – Ухта карса почётнӧй олысь

== Паметь ==
* Б.Ф. Шахов нима Ухтаса коми культура шӧрин ([[2002]] вося [[ӧшым тӧлысь]]сянь)
* Казьтылана пӧв (Ухта кар. Мир улича, 3 № керка)

== Ӧшмӧсъяс ==
* https://web.archive.org/web/20130223033344/http://finugor.ru/leaders/candidate/20928
* http://www.e-reading.org.ua/book.php?book=134969
* http://lib.rus.ec/a/36676
* http://edinrosuhta.ru/news/pull_material.php

== Ыстӧдъяс ==
<references/>

[[Категория:Персоналия:Коми]]
[[Категория:Коми гижысь]]
[[Категория:Пожӧг сикт овмӧдчӧмин]]
[[Категория:Чужисны 1928 воын]]
[[Категория:Кулісны 2002 воын]]
[[Категория:Коми войтырын водзмӧстчысьяс]]
