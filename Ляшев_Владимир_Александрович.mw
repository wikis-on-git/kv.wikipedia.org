{{Персоналия}}
'''Ляшев Владимир Александрович''' (комиӧн — '''Ӧльӧксан Володь''') ([[1942]]—[[1999]]) — [[коми кыв]] [[туялысь]], филология наукаясса кандидат ([[1977]]).

== Олан туй ==
Владимир Ляшев чужӧма [[1942-ӧд во]]ся [[урасьӧм тӧлысь 7-ӧд лун]]ӧ [[Сыктыв район]]са [[Визин (Сыктыв район)|Визин]] [[сикт]]ын. [[1964-ӧд во]]ын помалӧма [[Коми канмуса педагогика институт]]ысь история-филология пакультет. [[1964]]—[[1965-ӧд во]]ясын служитӧма армияын. [[1965]]—[[1971-ӧд во]]ясын велӧдӧма [[Сыктывдін район]]са школаясын. [[1971-ӧд во]]ын пырӧма велӧдчыны СССР-са наукаяс академиялӧн [[Коми наука шӧрин|Коми филиалысь]] аспирантураӧ «Фин-йӧгра кывъяс» специальносьт серти. Аспирантура помалӧма [[1974-ӧд во]]ын [[Москва]]са '''Кыв туялан институтын''', кӧні пропессор [[Илля Вась|''Илля Вась'']] веськӧдлӧм улын гижӧма «Фонетико-морфологические особенности вымского диалекта коми языка» кандидат ним вылӧ диссертация. Диссертация дорйӧма [[Тарту]]са университетын [[1977-ӧд во]]ын. [[Кыв, литература да история институт]]ын [[1974-ӧд во]]сянь уджалӧма младшӧй научнӧй сотрудникӧн, [[1982-ӧд во|1982-ӧдсянь]] — старшӧй научнӧй сотрудникӧн.

[[1987-ӧд во]]ын вуджӧма уджавны '''Велӧдысьясӧс сӧвмӧдан институтӧ'''. [[1996]]—[[1997-ӧд во]]ясын веськӧдлӧма Велӧдан юкӧнын уджалысьяслысь уджсикас кыпӧдан республикаса институтын коми кыв, литература да культура кафедраӧн.

Кулӧма [[1999-ӧд во]]ся [[косму тӧлысь 13-ӧд лун]]ӧ [[Сыктывкар]]ын, гуалӧма [[Сёська (Сыктывдін район)|Сыктывдін районса Сёськаын]].

== Туясян удж ==
Туясян нырвизьяс — коми кывлӧн сёрнисикасъяс да лингвогеография. [[1976-ӧд во]]ын уджалӧма «Лингвистический атлас мира» канмукостса тема серти.

Йӧзӧдӧма 80 сайӧ туясян удж да велӧдчан небӧг, на лыдын [[Кыв, литература да история институт]]ын уджалігӧн — 52 удж. Мукӧдыскӧд ӧтвылысь гижӧма «Современный коми язык. Лексикология» (М., [[1985]]) монография, «Словарь антонимов коми языка» (Сыктывкар, [[1992]]), «Школьный этимологический словарь коми языка» (Сыктывкар, [[1996]]), 8-9 классъяслы  коми кывйысь велӧдчан небӧг (Сыктывкар, [[1991]], [[1995]]), «Коми кыв» энциклопедия (М., [[1998]]), коми кывйысь кык велӧдчан пособие.

В.А. Ляшев отсасьӧма дасьтыны финн-йӧгра туялысьяслысь XV ставсоюзса конференция ([[1979]]), финн-йӧгра туялысьяслысь VI Войтыркостса конгресс ([[1985]]).

Сійӧ лыддьӧма лекцияяс коми кыв грамматикаысь да сёрнисикасъясысь [[Сыктывкар]]ын, [[Будапешт]] да [[Удмуртия|Удмурт]] университетъясын.

== Небӧгъяс ==

== Ошканпасъяс ==
* Коми АССР-са Вылыс Сӧветысь Президиумлӧн Почёт грамота ([[1985]])

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|''И. Л. Жеребцов'']]. — [[Сыктывкар]], [[2000]]. — 212 с.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми кыв туялысьяс]]
[[Категория:Визин сикт овмӧдчӧмин]]
[[Категория:Кыв, литература да история институт]]
