'''Игнатов Михаил Константинович''' ([[1929]]) — партийнӧй уджалысь, чужан му туялысь.

== Олан туй ==
Михаил Игнатов чужис [[1929]] вося [[14 йирым|йирым тӧлысь 14 лунӧ]] [[Кулӧмдін район]]са [[Помӧсдін (Кулӧмдін район)|Помӧсдін сикт овмӧдчӧмин]] улӧ пырысь [[Выльгорт (Кулӧмдін район)|Выльгорт]] грездын. 

[[1945]]-[[1946|1946-ӧд]] воясӧ уджаліс егерьӧн, [[1947]]-[[1949|1949-ӧд]] воясӧ — кыпӧдіс [[Помӧсдін (Кулӧмдін район)|Помӧсдінса]] ГЭС. Сизим да джын во служитіс Сӧветскӧй армияын, сэсся воысь этшаджык вӧлі [[Помӧсдін район]]са комитетын инструкторӧн.

[[1962]] воын помаліс КПСС Шӧр комитетлысь [[Улыс Вылькар|Горькийын]] вылыс партийнӧй школа.

Кызь вит во чӧжӧн вӧлі: райисполкомса веськӧдлысьӧс вежысьӧн (на лыдын кык во — внештатнӧй вежысьӧн да колхозын веськӧдлысьӧн), мӧд секретарӧн, Кулӧмдін районса исполкомын веськӧдлысьӧн, КПСС-лӧн Кулӧмдін райкомса медводдза секретарӧн.

[[1985]]-[[1989|1989-ӧд]] воясӧ М.К. Игнатов уджаліс Сыктывкарын КПСС-лӧн Коми обком бердын партийнӧй контрольса веськӧдлысьӧн, сэсся — связь управлениеын. 

Сизимысь бӧрйылісны КПСС-лӧн Коми обкомӧ.

[[1999]] вося [[ода-кора тӧлысь]]сянь пенсиа вылын. Пырӧдчис общественнӧй уджӧ: [[1998]]-ӧд восянь [[2008]]-ӧд вося [[рака тӧлысь]]ӧдз вӧлі Сыктывкарын Кулӧмдін землячестволӧн сӧветын веськӧдлысьӧс вежысьӧн.

[[1999]] воын М.К. Игнатовлы сетӧма «Кулӧмдін районса почётнӧй олысь» ним.<ref>[http://xn----ttbdejohge1g.xn--p1ai/?page_id=11838 Кулӧмдін районса почётнӧй олысьяс (рочӧн)]</ref>

Коми Республикаса Национальнӧй архивын эм М.К. Игнатовлӧн ас фонд (Ф. 3788, 170 ед. хр., 1930-1992 вояс) <ref>[http://www.rusarchives.ru/guide/lf_sz/archive3.shtml Архивса справочникъяс (рочӧн)]</ref>.

== Небӧгъяс ==
* Взгляд сквозь годы. – [[Сыктывкар]]: [[Коми небöг лэдзанiн]], [[1998]]. – 224 с.
* Гордость и трудовая слава Усть-Куломского района. – [[Сыктывкар]], [[2005]]. – 124 с.
* Усть-Куломский район: помни прошлое, зная настоящее, делай будущее (1620–2008). – [[Сыктывкар]], [[2009]]. – 366 с.

== Наградаяс ==
* [[Уджвывса Гӧрд Дӧрапас орден|Уджвывса Гӧрд Дӧрапас кык орден]]
* Коми Республикаса нимӧдана уджалысь
* «Кулӧмдін районса почётнӧй олысь» ним ([[1999]])

== Ӧшмӧсъяс ==
* ''Игнатов М.К.'' Усть-Куломский район: помни прошлое, зная настоящее, делай будущее (1620–2008). – [[Сыктывкар]], [[2009]]. — С. 299.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Помӧсдін сикт овмӧдчӧмин]]
[[Категория:Кулӧмдін районса почётнӧй олысьяс]]
