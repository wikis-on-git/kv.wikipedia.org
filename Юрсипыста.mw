[[Файл:Lophophanes cristatus - 01.jpg|thumb|300px|Юрсипыста]]
'''Юрсипыста''' ({{lang-la|Lophophanes cristatus}}, {{lang-ru|хохлатая синица}}) — пыста котырӧ пырысь ичӧтик [[лэбач]].

== Ыджда да рӧм ==
Тайӧ ичӧтик тылаборда, вывтырыс пышкайысь на жебджык. Сьӧктаыс кызвыныслӧн овлывлӧ 11 граммӧдз, тушаыслӧн кузьтаыс — 13, а шеныштӧм бордйыслӧн пасьтаыс 21 сантиметрӧдз. Мукӧд чой-воксьыс торъялӧ сійӧн, мый юр вылысас гӧныс сорс моз сувтӧма. Та серти позьӧ орччӧдны [[юрсикай|юрсикайкӧд]] (свиристель), кодлӧн тугйыс эм жӧ балябӧжас, но сӧмын бӧрлань видзӧдӧ, а оз вылӧ чурвидз.

Мышку вылысыс юрсипысталӧн гӧрдовруд, кынӧм улыс кольквиж сора еджыд, бан бокыс да синма-ныра костыс еджыд няйт рӧма. Голяас ды сьылі ӧтар-мӧдар бокас тӧдчӧны сьӧд чутъяс.

== Оласног да поздйысьӧм ==
Юрсипыстаясӧс [[сикт]]—[[грезд|грездын]] да [[кар]]ын некор он паныдавлы, сы вӧсна мый найӧ вӧрса кайяс, олӧны сӧмын [[пожӧм|пожӧма ягъясын]] да [[коз|козъяинъясын]]. Казявлывлан и коръя вӧръясын, но сӧмын сэтшӧмъясын, кӧні унджыкыс лыска пуяс.

Юрсипыстаяс абу ветлысь-мунысь лэбачьяс. Гожйӧны и тӧвйӧны пыр ӧтилаын. Ёна кӧдзыдъяс дырйи вешйывлӧны лунвылӧджык, но оз ёна ылӧ.

== Сёян ==
== Рӧдвуж кывйын ==
== Ӧшмӧс ==
* [[Ракин Анатолий Николаевич|''Ракин А.Н.'']] Юрсипыста // [[Би кинь (журнал)|Би кинь]], [[2015 во|2015]]. — 8 №.

[[Категория:Лэбачьяс]]
