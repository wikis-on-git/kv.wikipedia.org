{{Персоналия}}
[[Файл:Паршуков В.А.jpg|300 px|right|thumb|Паршуков Владимир Александрович — ляскасьӧмын чемпион <ref>[http://komikz.ru/news/history/?id=1397 Дерин Д., Туркин В. Триумф и забвение коми богатыря // «Красное знамя» газетлӧн сайт, 2010 во. ӧшым тӧлысь 24-ӧд лун (рочӧн)]</ref>]]

'''Паршуков Владимир Александрович''' ([[1946]]—[[2001]]) — вольнӧй ляскасьӧмын [[СССР]]-са, Европаса да Ставмирса чемпион, СССР-са спортын заслуженнӧй мастер.

== Олан туй ==
Владимир Паршуков чужӧма [[1946 во]]ся [[4 моз|моз тӧлысь 4-ӧд лунӧ]] [[Коми АССР]]-ын [[Кулӧмдін район]]са [[Мыс (Кулӧмдін район)|Мыс]] сиктын. [[1963 во]]ын помалӧма шӧр школа, [[1965 во]]ын — [[Выльгорт (Сыктывдін район)|Выльгортса]] видз-му техникум. [[1965]]—[[1968 во]]ясӧ служитӧма армияын. 

В. Паршуков вӧлӧма тренерӧн Сыктывкарын комплекснӧй ДЮСШ-ын.

== Вермӧмъяс ==
Спортын ляскасьны Владимир Паршуков босьтчис армияын служитігӧн Севастопольын [[1965]] воын, кор вермис «Первенство авиации Черноморского флота». Украинаса нимӧдана тренер И.М. Бочаров веськӧдлӧм улын [[1967]] воын вермис [[Украина]]са чемпионат, СССР-са первенство (команднӧй зачётын) да лои СССР-са спортын мастерӧн.

[[1968]] воын В. Паршуков веськаліс СССР-са сборнӧй командалӧн медшӧр составас да вуджис тренируйтчыны СССР-са нимӧдана тренер А.М. Дьякин дорӧ. 

Армияысь Владимир демобилизуйтчис спортса мастерӧн, флотса чемпионӧн, да воис гортас. Некымым тӧлысь мысти Кулӧмдінӧ, «Урожай» ДСО-лӧн райсӧветӧ, воис телеграмма: «Срочно командируйте Паршукова Москву, затем Кисловодск, олимпийский сбор вольной борьбе. Дякин». В.Паршуков мӧдӧдчис Москваӧ.

Аслас кузь спортивнӧй олӧмын (16 во вӧлі СССР-са сборнӧй командалӧн медшӧр составын) Паршуков 4000-ысь петавліс ковёр вылӧ. 

Владимир Паршуков (петкӧдчис 100 кг-ысь ыджыдджык категорияын) — СССР-са Кубок куимысь босьтысь ([[1972]], [[1974]], [[1976]] воясӧ), СССР-са куимысь чемпион ([[1971]], [[1972]]), вермывліс Советскӧй Союзса абсолютнӧй первенство ([[1980]]), Ставмирса Кубокъяс ([[1975]], [[1977]] воясӧ) да Европаса чемпионат ([[1977]]). Та кындзи СССР-са чемпионатъясын куимысь шедӧдліс мӧд места ([[1974]], [[1976]], [[1979]]), ӧтчыдысь — коймӧд места ([[1973]]).

[[Сыктывкар]]ын [[2008]] восянь В.А. Паршуков паметь кузя нуӧдӧны вольнӧй ляскасьӧм серти «Ставроссияса Мемориал». 

== Наградаяс ==
* [[Почёт орден (СССР)|«Почёт пас»]] орден
* [[Коми АССР-са наукаын да культураын нимӧдана уджалысь|«Коми АССР-са наукаын да культураын нимӧдана уджалысь»]] почёт ним

== Ӧшмӧсъяс ==
* [http://www.sportrk.ru/page/139/ Коми Республикаын физическӧй культура да спорт агентство (рочӧн)]
* [http://komikz.ru/news/history/?id=1397 Дерин Д., Туркин В. Триумф и забвение коми богатыря // «Красное знамя» газетлӧн сайт, 2010 во. ӧшым тӧлысь 24-ӧд лун (рочӧн)]
* [https://web.archive.org/web/20120717165342/http://finugor.ru/leaders/candidate/20740 «Финугор» портал (рочӧн)]
* Василенко Н. Паршуков Владимир Александрович // Республика Коми: Энциклопедия. — [[Сыктывкар]], [[1999]]. — Т. 2. — С. 411.
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми спортсменъяс]]
[[Категория:Мыс сикт овмӧдчӧмин]]
[[Категория:Чужисны 1946 воын]]
[[Категория:Кулісны 2001 воын]]
