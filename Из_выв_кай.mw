[[Файл:Oenanthe_oenanthe_01_II.jpg|thumb|300px|Из выв кай]]
'''Из выв кай''' ({{lang-la|Oenanthe oenanthe}}; {{lang-ru|Каменка; Обыкновенная каменка}}) — гут кыялысь котырын ичӧт лэбач.

== Ыджда да рӧм ==
Тайӧ ичӧтик лэбач, [[пышкай]] ыджда кымын: вывтырыслӧн кузьтаыс овлывлӧ 18 сантиметрӧдз, сьӧктаыс — 29 граммӧдз.

Бокыс да мышкуыс руд, кымӧсыс еджгов, кынӧм улыс кольквиж сора еджыд, бӧжыс дзик еджыд, но йылыс да бордйыс сьӧд рӧма. Синсӧ вомӧналӧ сьӧд визь, синкымыс еджыд. Татшӧм «паськӧмыс» ай лэбачыслӧн тулыснас. [[Ар|Арланьыс]] сылӧн рудовинъясыс гӧрдӧдыштӧны да рӧмсерыс лоӧ энь пӧлыслӧн кодь.

== Паськалӧм ==
Олӧ-вылӧ из выв кай уналаын: [[Европа]] пасьтала, [[Азия]]лӧн кызвын юкӧнъясас, [[Аляска]]ын да [[Канада]]ын. [[Коми Республика|Комиын]] сідзжӧ абу шоч лэбач. Частӧ паныдасьлывлӧ [[Печора]] юлӧн кывтыдын, [[Эжва]] катыдын, Урал излӧн войвывланяс, [[Воркута]]са кӧрт туй пӧлӧнъясын.

== Поздйысьӧм ==
Быд лэбач гозъялӧн быдтысяніныс асланыс, и найӧ бура дӧзьӧритӧны-видзӧны найӧс. Позсӧ лӧсьӧдӧны му вылӧ либӧ шыръяслӧн пырмӧсӧ. Овлывлӧ, и пес чипас костӧ, а тшӧтш и изъяс пӧвстӧ. Позйыс из выв кайлӧн — кышыд тэчас, быдмӧг заысь, коръясысь, турунысь, пыдӧсас вольсалӧны вӧрса пемӧсъяслысь гӧнсӧ. Пӧжны пуктӧны вит-ӧ-квайт кольк, найӧ лӧзоввиж рӧмаӧсь. Пӧжсигас позъяс пукалӧ сӧмын энь лэбачыс, пӧшти дас кык лунӧдз. Кайпиянсӧ вердӧны батьыс и мамыс, быдтасъясыс олӧны позъяс кык вежонӧдз да эновтӧны сійӧс борд йылас кыпӧдчытӧдзыс на.

== Сёян ==

== Оласног ==
Локтӧны тайӧ тылабордаясыс Коми муӧ [[тулыс]]нас: лунвывладорас — [[ода-кора тӧлысь]]ын, войвывладорас неуна сёрӧнджык — [[лӧддза-номъя тӧлысь]]ын. Овмӧдчыны бӧрйӧны эрдаинъяс. Вӧръяс да нюръяс налы оз лӧсявны. Лэбалӧны туй пӧлӧнъясын, юяслӧн кыркӧтша дорӧсъясын, тундраса изъя местаясын. Казявлывлан и [[сикт]]ъяс бердын.

== Рӧдвуж кывйын ==

== Ӧшмӧсъяс ==
* [[Ракин Анатолий Николаевич|''Ракин А.Н.'']] Из выв кай // [[Би кинь (журнал)|Би кинь]], [[2014 во|2014]]. — 11 №.

{{Stub}}

[[Категория:Лэбачьяс]]
