{{Персоналия}}
'''Гагиева Анна Капитоновна''' ([[1957]]) — коми войтырлысь [[история]] туялысь, история наукаясса доктор. Нывдырся овыс — Мальцева.

==Олан туй==
Анна Гагиева чужӧма [[1957-ӧд во]]ся [[йирым тӧлысь 26-ӧд лун]]ӧ Сыктывкарын. [[1980-ӧд во]]ын помалӧма [[Сыктывкарса канму университет]]ысь история факультет. Велӧдчӧма [[Коми наука шӧрин|СССР-са наукаяс академиялӧн Коми филиалса]] аспирантураын. Сы бӧрын пырӧма уджавны [[Кыв, литература да история институт]]лӧн история секторӧ: вӧлӧма старшӧй лаборантӧн, младшӧй научнӧй сотрудникӧн. [[1991-ӧд во]]ын вуджӧма уджавны [[Сыктывкарса канму университет]]ӧ — доценталӧма Россияса история кафедраын.

[[1999]]—[[2001 во]]ясын уджалӧма Коми Республикаса велӧдӧм министерствоын — национальнӧй мытшӧдъяс отделса начальникӧн.

[[2002]]—[[2006 во]]ясын веськӧдлӧма потребительскӧй кооперациялӧн Россия университетын Сыктывкар филиалса кафедраӧн.

[[2006-ӧд во]]сянь уджалӧ Канму служба да веськӧдлыны велӧдан академияын пропессорӧн.

== Туясян удж ==
История наукаясса кандидат ним вылӧ диссертациясӧ дорйӧма [[1988 во]]ын Ленинградса канму педагогика институтын, темаыс — «Община крестьян Коми края во второй половине XVIII в.».

[[2006-ӧд во]]ын дорйӧма доктор ним диссертация.

Йӧзӧдӧма 180 гӧгӧр туясян, методикаа туясян удж. На лыдын — 6 монография, 25 велӧдчан небӧг да пособие.

== Общественнӧй удж ==
[[2017-ӧд во]]ся [[ода-кора тӧлысь 17-ӧд лун]]сянь веськӧдлӧ [[Коми му туялан котыр]]ӧн.

== Небӧгъяс ==

== Наградаяс ==
* «Коми Республикаса нимӧдана уджалысь» почёта ним ([[2019-ӧд во|2019]]) <ref>[https://web.archive.org/web/20191003083736/http://rkomi.ru/news/78943/ Сергей Гапликов вручил государственные награды педагогам и ветеранам отрасли образования // «Республика Коми: официальный портал» сайт (2019.10.02; рочӧн)]</ref>

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. И.Л. Жеребцов. – [[Сыктывкар]], [[2000]].
* [https://krags.ru/profile/5540/ Канму служба да веськодлыны велодан Коми республикаса академия сайтын А.К. Гагиева йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Сыктывкар]]
[[Категория:Кыв, литература да история институт]]
[[Категория:Чужисны 1957 воын]]
