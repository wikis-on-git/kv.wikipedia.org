'''Мыс сиктса библиотека''' — [[Кулӧмдін район]]са [[Мыс (Кулӧмдін район)|Мыс]] сиктын восьтӧм библиотека.

== История ==

1904 воын Мыс сиктын воссис библиотека. Жырсӧ торйӧдісны церковно-приходскӧй школаын, уджаліс вичкоын служитысь Федор Александрович Клепиков. Библиотека восьтӧм вылӧ вӧлі урчитӧма 77 шайт.

Во мысти библиотекаын вӧлі литературалӧн 293 экземляр, воліс 34 лыддьысьысь, кодъяслы вӧлі сетӧма 214 небӧг.

1911 воын библиотекаӧ воліс 108 лыддьысьысь, налы сетӧма 508 небӧг, фондын артавсис литературалӧн 596 экземпляр.

Медводдза Ыджыд тышлӧн воясӧ лыддьысьысьяслӧн лыд ёна чиніс.

1925 воын библиотекалысь нимсӧ вежисны изба-читальня вылӧ. Война кадӧ библиотекарӧн уджаліс Роза Горская, юрнуӧдіс изба-читальняӧн комсомолеч-общественник Александр Кучев. 

Изба-читальня бердын уджаліс драмкружок. 1949 воын Михаил Ермолинлӧн вӧзйӧм серти олысьяслы петкӧдлісны "Домна Каликова" да "В чужом пиру похмелье" пьесаяс.
Изба-читальняӧ быд рыт чукӧртчывлісны олысьяс, сёрнитісны мытшӧдъяс йылысь, петкӧдлісны концертъяс, нуӧдісны рытпукъяс, гораа лыддьысьӧмъяс. Библиотекаын лыддьыссис 100-ысь унджык морт.

1949 воын бур уджысь изба-читальняӧс наградитісны РСФСР-са Министръяслӧн Сӧветса Почёт грамотаӧн.

1952 воын изба-читальня лои сиктса библиотекаӧн.

1963 воын библиотекаын уджаліс Опарина Елизавета Васильевна. Сылӧн 30 вося удж дырйи библиотека вӧлі районын медбуръяс лыдын. Артавсис 300 гӧгӧр лыддьысьысь.
1981 воын библиотека лои Кулӧмдінса шӧр библиотечнӧй системалӧн 13 филиалӧн.

1993 восянь библиотекаын уджалӧ Трофимова Валентина Андреевна. Библиотека топыда уджалӧ сиктса администрациякӧд, школакӧд, культура керкакӧд.

== Веськӧдлысьяс ==

1904 - ... - Федор Александрович Клепиков.
Война кадӧ: библиотекар - Роза Горская, изба-читальняӧн юрнуӧдысь Александр Кучев.
1963 - 1993 вояс - Опарина Елизавета Васильевна.
1993 восянь ӧнія кадӧдз - Трофимова Валентина Андреевна.

== Ӧшмӧсъяс ==
== Ыстӧдъяс ==
<references/>

[[Категория:Культура]]
[[Категория:Лыддьысянінъяс]]
