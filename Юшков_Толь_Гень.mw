'''Юшков Геннадий Анатольевич''' (14.03.1932) чужис [[Сыктывдін район]]са [[Час]] сельсӧветувса [[Сітбар]] сиктын (ӧні [[Коми Республика]]са [[Сыктывдін район]]). Велӧдчис сиктса да 12–ӧд номера Сыктывкарса школаясын. [[1958]]–ӧд воын помаліс М. Горький нима Литературнӧй институт, уджалӧс Коми АССР–са гижысь котырын литконсультантӧн, "[[Войвыв кодзув]]" журналын кывкутысь секретарӧн. [[1978]]–ӧд восянь да [[1993]]–ӧд воӧдз веськӧдліс Коми АССР–са гижысь котырӧн.
Геннадий Юшков тӧдса кыдз поэт, прозаик да драматург. Медводдза кывбурсӧ йӧзӧдліс [[1952]]–ӧд воын "Войвыв кодзув" журналын. [[1959]]–ӧд воӧ петіc "Медводдза сёрни" кывбур чукӧр. Сэсся сьӧрсьӧн–бӧрсьӧн йӧзӧдіс "Сӧстӧм дӧрӧм", "Сьӧлӧм петас", "Кывбуръяс" да мукӧд небӧгъяс.
Уна вояс чӧж Коми республикаса драма театр сцена вылын петкӧдлісны "Сизимӧд председатель", "Макар Васька – сиктса зон", "Кыськӧ тай эмӧсь" пьесаяс серти спектакльяс. Аслас висьтьясын да повесьтъясын, "Чугра", "Рӧдвуж пас", "Бива" романъясын гижысь шыöдчö йöзкост олöмын меддонатор дорас, восьтö коми мортлысь аслыспöлöс мывкыдлунсö. Гижöдъяссö Г. Юшковлысь вуджӧдӧма роч да мукӧд кывъяс вылӧ. СССР–са гижысь котырын [[1961]]–ӧд восянь.
Г. А. Юшков – И. А. Куратов нима Коми АССР–са Государственнӧй премияа лауреат, СССР гижысь котырса премияа лауреат. [[1991]]–ӧд воын сылы сетӧма почётнӧй ним "Коми Республикаса народнӧй писатель", [[2000]]–ӧд воын – Рочму Федерациялӧн культураын заслуженнӧй уджалысьлысь ним.
Олӧ [[Сыктывкар]]ын.

[[Категория:Персоналия:Коми]]
[[Категория:Персоналия анбурӧд]]

[[ru:Юшков, Геннадий Анатольевич]]
