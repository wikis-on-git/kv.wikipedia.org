'''Юшков Геннадий Анатольевич''' (14.03.1932) чужис [[Сыктывдiн районса]] [[Час]] сельсöветувса [[Сiтбар]] сиктын (öнi [[Коми Республикаса]] [[Сыктывдiн район]]). Велöдчис сиктса да 12–öд номера Сыктывкарса школаясын. 1958–öд воын помалiс М. Горький нима Литературнöй институт, уджалiс Коми АССР–са гижысь котырын литконсультантöн, "Войвыв кодзув" журналын кывкутысь секретарöн. 1978–öд восянь да 1993–öд воöдз веськöдлiс Коми АССР–са гижысь котырöн.
Геннадий Юшков тöдса кыдз поэт, прозаик да драматург. Медводдза кывбурсö йöзöдлiс 1952–öд воын "Войвыв кодзув" журналын. 1959–öд воö петic "Медводдза сёрни" кывбур чукöр. Сэсся сьöрсьöн–бöрсьöн йöзöдiс "Сöстöм дöрöм", "Сьöлöм петас", "Кывбуръяс" да мукöд небöгъяс.
Уна вояс чöж Коми республикаса драма театр сцена вылын петкöдлiсны "Сизимöд председатель", "Макар Васька – сиктса зон", "Кыськö тай эмöсь" пьесаяс серти спектакльяс. Аслас висьтьясын да повесьтъясын, "Чугра", "Рöдвуж пас", "Бива" романъясын гижысь шыöдчö йöзкост олöмын меддонатор дорас, восьтö коми мортлысь аслыспöлöс мывкыдлунсö. Гижöдъяссö Г. Юшковлысь вуджöдöма роч да мукöд кывъяс вылö. СССР–са гижысь котырын 1961–öд восянь.
Г. А. Юшков – И. А. Куратов нима Коми АССР–са Государственнöй премияа лауреат, СССР гижысь котырса премияа лауреат. 1991–öд воын сылы сетöма почетной ним "Коми Республикаса народнöй писатель", 2000–öд воын – Российской Федерациялöн культураын заслуженной уджалысьлысь ним.
Олö Сыктывкарын.

[[Категория:Персоналия:Коми]]

[[ru:Юшков, Геннадий Анатольевич]]
