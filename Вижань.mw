[[Файл:Yellowhammer.jpg|thumb|300px|Вижань]]
'''Вижань''' ({{lang-la|Lophophanes cristatus}}, {{lang-ru|Овсянка обыкновенная}}) — [[зӧр]] сёйысь кайяслӧн котырысь ичӧтик [[лэбач]]. Олӧ тшӧтш [[Коми Республика|Коми муын]].

== Ыджда да рӧм ==
[[Файл:Emberiza citrinella 1 (Marek Szczepanek).jpg|right|thumb|]]
Вижань — [[пышкай]] ыджда кымын, но бӧжыс сы дорысь неуна кузьджык. Сьӧктаыс овлывлӧ 36 граммӧдз, тушаыслӧн кузьтаыс 20 сантиметр, а шеныштӧм бордйыс 30 сантиметр пасьта.  Юрыс, голяыс, морӧсыс да кынӧмыс зарни кодь кольквиж. Мышкуыс рудов пемыдгӧрд, серӧдышталӧма вомӧна визьясӧн. Бордйыс пемыдперкаль. Дженьыд нырыс кызіник. Лэбӧмыс валъялан-чепсасян нога.

== Оласног ==
[[Файл:Emberiza citrinella.ogg|right|150px|thumb|Вижань сьылӧм]]
Тшӧкыда паныдасьлывлӧ вӧр дорӧсъясын, понӧляинъясын, вӧрсялан важ керасъясын, ю-ты ковтысъясын, нюр пӧлӧнъясын да ыбъяс бердын. Лунвывладорса вижаньяс [[тӧв]] и [[гожӧм]] олӧны ӧти местаын, а войвывсаясыс ёна кӧдзыдъяс дырйи вешйывлӧны шоныдджыкинъясӧ. Абу вӧй лэбачьяс да оз ӧтдортчыны йӧзысь. Водзынджык, кор ёна видзлісны вӧвъясӧс, пыр чукӧртчывлісны конюшняяс дорӧ, медым чибӧясӧс вердігӧн гылалӧм зӧр тусьяссӧ кокалыштны да тшыгла не кувны. Тайӧ пӧ и лоӧма подулӧн роч ''овсянка'' нимыслы.

== Поздйысьӧм ==
[[Файл:Emberizacitrinellaeggs.JPG|right|thumb|Колькъяс]]
Поздысьӧ да быдтысьӧ парма пасьтала.

== Сёян ==
[[Файл:Emberiza citrinella.jpg||right|thumb|Сьылысь вижань]]

== Ним артмӧм ==
[[Файл:Emberiza citrinella winter.jpg|250px|right|thumb|Вӧвъясӧс зӧрйӧн вердігӧн лэбачьяс олісны вӧв видзанін дорын, тасянь и роч нимыс]]
Лэбачлы нимсӧ сетӧма рӧм серти. [[Удмуртъяс]] рӧм сертиыс жӧ нимтӧны тайӧ лэбачсӧ — на ногӧн, '''тшужйыр''' (комиӧдны кӧ, ''кольквиж юр'').

== Ӧшмӧс ==
* [[Ракин Анатолий Николаевич|''Ракин А.Н.'']] Вижань// [[Би кинь (журнал)|Би кинь]], [[2015 во|2015]]. — 9 №.

[[Категория:Лэбачьяс]]
