[[Файл:Russian Empire 1745 (Map VI HQ).jpg|thumb|250px|Яренск уездлӧн войвыв, 1745 во]] 
[[Файл:Russian Empire 1745 (Map VIII HQ).jpg|thumb|250px|Яренск уездлӧн лунвыв, 1745 во]]

'''Яренск уезд''' – [[Рочму|Россияса империяын]] [[XVII нэм]]ын лӧсьӧдӧм уезд, кытчӧ вӧлі пырӧны коми сикт-грездъяс.

Шӧриныс – [[Яренск]] кар. Уездӧ вӧлі пырӧны татшӧм вӧлӧсьт-муяс: Эжваса (Вычегодская), Емваса (Вымская), Сыктыв (Сысольский); вӧлӧсьтъяс – Удора (Удорская), Слӧбӧда (Глотова Слободка), Ужга (Ужговская / Ужгинская), Эжвайывса (Верхневычегодский).

Уездлӧн ыдждаыс [[1678 во]]ын: 155319 км². Олысь лыд: 20 сюрс гӧгӧр морт. Плотносьт: 0,13 морт 1 км².

[[1780 во]]ын Яренск уезд юкӧма кык уезд вылӧ: [[Усть-Сысольск уезд]] (шӧриныс – [[Усть-Сысольск]]) да Яренск уезд, кытчӧ пырисны Эжва ю бокса коми сиктъяс ([[Паль (Сыктывдін район)|Паль]] сиктӧдз), [[Емва]]са ю вывса сиктъяс да [[Удора]]са вӧлӧсьт [[Слӧбӧда (Удора район)|Слӧбӧдакӧд]]. Тайӧ границаясыс эз вежсьыны [[Коми (Зыряна) асвеськӧдлан обласьт]] лӧсьӧдтӧдз.

[[1708 во]]сянь Яренск уезд вӧлі пырӧ Сибыр губерняӧ, [[1719 во]]сянь ''Яренск дистрик'' ним улын — Кардор губерняӧ, [[1796 во]]сянь — [[Вӧлӧгда губерния]]ӧ, [[1918 во]]сянь — Войвыв Двина губерняӧ. [[1921]] воын уезд юкӧн пырис [[Коми (Зыряна) асвеськӧдлан обласьт]]ӧ. А [[1924]] воын уезд дзикӧдз бырӧдӧма.

== Ӧшмӧсъяс ==
[[Мацук Михаил Александрович|Мацук М.А.]] Яренский уезд // Республика Коми: Энциклопедия: в 3-х т. – [[Сыктывкар]]: [[Коми небӧг лэдзанін|Коми кн. изд-во]], [[2000]]. – Т. 3. – С. 354.

[[Категория:Коми (Зыряна) асвеськӧдлан обласьт]]
[[Категория:Вӧлӧгда губерня]]
