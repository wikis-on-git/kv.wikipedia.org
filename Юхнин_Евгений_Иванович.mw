
{{Персоналия}}
'''Юхнин Евгений Иванович''' ([[1912-ӧд во|1912]]—[[1999-ӧд во|1999]]) — [[Социалистическӧй Уджвывса герой]], конструктор, боевӧй карабъяс вӧчысь.

== Олан туй ==
Евгений Юхнин чужӧма [[1912-ӧд во|1912-ӧд вося]] [[урасьӧм тӧлысь 19-ӧд лун]]ӧ [[Вӧлӧгда губерня]]ысь [[Усть-Сысольск уезд]]са [[Спаспоруб (Луздор район)|Спаспоруб]] сик улӧ пырысь Шиловскӧй грездын (ӧні [[Луздор район]]ын). 

14 арӧссянь уджалӧма юнгаӧн, сэсся матросӧн, боцманӧн, капитанлӧн коймӧд отсасьысьӧн. Ӧтпырйӧ велӧдчӧма [[Югдін]]ын судостроительнӧй техникумын. [[1936-ӧд во]]ын помалӧма Ленинградса кораблестроительнӧй институтысь кораблестроительнӧй факультет. 

Андре Марти нима заводлӧн Конструктор бюроын отделса конструктор, секторса да отделса начальник.

[[1943-ӧд во]]ын Е. И. Юхнинӧс вӧлі мӧдӧдӧма Тюменьӧ, кӧні веськӧдлӧма конструктор бюроӧн № 63/8-ӧд номера судостроительнӧй заводын Сосновка посёлокын. Пуктӧма ыджыд пай торпедаяса катеръяс лэдзӧмӧ, кодӧс вӧчисны специалистъяс, кодъясӧс эвакуируйтісны Ленинградысь, Феодосияысь да Херсонаысь (А. Марти нима заводлӧн 17-ӧд цех, 5 №-а цех) катер вӧчан заводъясысь.

Кулӧма [[Петыркар|Вежа Петыркарын]] [[1999-ӧд во|1999-ӧд вося]] [[рака тӧлысь 7-ӧд лун]]ӧ. Гуалӧма Серафим шойнаын.

== Ошканпасъяс ==
* [[Социалистическӧй Уджвывса Герой]] ([[1983]])
* Ленин орден (кыкысь)
* Октябрьскӧй Революция орден
* Ленин премия ([[1962]])
* Россия канму премия ([[1997]])
* Россияса Веськӧдлан котырлӧн премия наука да техника юкӧнын ([[1998]])
* медальяс

== Ӧшмӧсъяс ==
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Спаспоруб сикт овмӧдчӧмин]]
