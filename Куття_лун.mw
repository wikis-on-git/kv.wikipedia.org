'''Куття лун''' ({{lang-ru|Сочельник}}) - православнӧй вичкоса гаж, пасйӧны [[6 тӧвшӧр|тӧвшӧр 6-ӧд лунӧ]].

'''Куття лунӧн''' шуӧны [[Рӧштво]]ӧдзса лунсӧ. Сы рытӧ помасьӧ [[Рӧштво видз]], коді кыссьӧ [[28 вӧльгым|вӧльгым 28-ӧд лунсянь]]. Куття лун кежлӧ дасьтӧны [[куття рок]]. Куття роксӧ вӧчӧны [[шабді]] [[вый]]ысь да [[шыдӧс]]ысь.

Куття лунӧ помасьӧ [[кос лунъя]], заводитчӧ [[уль лунъя]] - позьӧ нин сёйны йӧла-яя сёян. Пызан вылӧ лэптӧны [[рысь]], [[йӧв]], [[нӧк]], [[яя шыд]]ъяс, нӧкъя [[шаньга]]яс, [[пирӧг]]ъяс.

Кӧзяйкаяс [[сю]] пызьысь кӧтӧны сук [[шомӧс]]. Бать-мамыс сыысь вӧчалӧны быдсяма чачаяс – [[вӧв|вӧлӧс]] да кора додьяс, [[мӧс]]кӧс, [[кук]]ӧс, [[порсь]]ӧс, сюра [[меж]]ӧс, [[петук]]ӧс. Тайӧ пӧжассӧ шуӧны «[[чиби]]ӧн». Фигураяссӧ пӧжалӧны пачын, асывнас сетӧны [[челядь]]лы ворсны. Челядь ворсӧны [[Ва вежӧдан лун]]ӧдз, сэсся сёйӧны чибисӧ.

Мукӧд чибиыс бедь йылын. Пӧжалӧм бӧрын дзик пыр кӧзяйка петкӧдӧ найӧс анбарӧ да сувтӧдӧ нянь тусь пытшкӧ.

==Ӧшмӧс==
Коми календар. 2009 во / Дасьтіс  ''Ӧльӧш Рассыхаев''. Сыктывкар, 2008.

[[Категория:Йӧзкостса календар]]
