'''Куття лун''' - православнöй вичкоса гаж, пасйöны [[6 тӧв шӧр|тöвшöр 6-öд лунö]].

'''Куття лунöн''' шуöны [[Рöштво|Рöштвоöдзса]] лунсö. Сы рытö помасьö [[Рöштво видз]], кодi кыссьö [[28 вӧльгым|вöльгым 28-öд лунсянь]]. Куття лун кежлö дасьтöны [[куття рок]]. Куття роксö вöчöны [[шабдi]] [[вый]]ысь да [[шыдöс]]ысь. 

Куття лунö помасьö [[кос лунъя]], заводитчö [[уль лунъя]] - позьö нин сёйны йöла-яя сёян. Пызан вылö лэптöны [[рысь]], [[йöв]], [[нöк]], [[яя шыд]]ъяс, нöкъя [[шаньга]]яс, [[пирöг]]ъяс.

Кöзяйкаяс [[сю]] пызьысь кöтöны сук [[шомöс|шомöс]]. Бать-мамыс сыысь вöчалöны быдсяма чачаяс – [[вöв|вöлöс]] да кора додьяс, [[мöс|мöскöс]], [[кук|кукöс]], [[порсь|порсьöс]], сюра [[меж|межöс]], [[петук|петукöс]]. Тайö пöжассö шуöны «[[чиби|чибиöн]]». Фигураяссö пöжалöны пачын, асывнас сетöны [[челядь]]лы ворсны. Челядь ворсöны [[Ва вежöдан лун|Ва вежöдан лунöдз]], сэсся сёйöны чибисö.

Мукöд чибиыс бедь йылын. Пöжалöм бöрын дзик пыр кöзяйка петкöдö найöс анбарö да сувтöдö нянь тусь пытшкö.

==Öшмöс==
Коми календар. 2009 во / Дасьтiс  ''Öльöш Рассыхаев''. Сыктывкар, 2008.

[[Категория:Йӧзкостса календар]]
