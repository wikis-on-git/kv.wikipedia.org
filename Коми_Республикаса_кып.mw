'''Коми республикалӧн кып''' — тайӧ демократическӧй правовӧй канмулӧн, национальнӧй культуралысь традицияяс видзӧмлӧн, сылӧн уна национальносьтя войтыр ӧтувъялунлӧн символ. 

== История ==
Кып вынсьӧдӧма [[2006]] вося [[4 сора|сора тӧлысь 4 лунӧ]] Коми Республикалӧн оланпасӧн.

Кыплысь шыладсӧ лӧсьӧдӧма [[Нёбдінса Виттор]]лӧн «Варыш поз» [[сьыланкыв]] вылӧ подуласьӧмӧн, кодӧс выльысь вежлалыштіс [[Герцман Михаил Львович|Михаил Герцман]].

Кыплӧн кывъясыс [[Нёбдінса Виттор|Виктор Савинлӧн]], комиӧн шыльӧдіс-лӧсьӧдіс [[Тимин Владимир Васильевич|Владимир Тимин]]; роч текстсӧ шыльӧдісны [[Шергина Александра Алексеевна|Александра Шергина]] да Александр Суворов.

[[2012 во]]ӧ [[коми кыв|коми]] [[Коми гижысьяс анбур серти|гижысь]] [[Горчаков Гений Дмитриевич|Гений Горчаков]] вӧзйис эновтчыны Нёбдінса Витторлӧн кывъясысь да шыладысь, да вӧзйис ассьыс вариант: выль кывъяс да шылад.<ref>[http://www.finnougr.ru/news/index.php?ELEMENT_ID=9179&phrase_id=343871 Коми драматург вӧзйис кыплы выль кывъяс да шылад]</ref>

[[2016 во]]ся [[12 лӧддза-номъя|лӧддза-номъя тӧлысь 12-ӧд лунӧ]], кор пасйӧны [[Рочму|Рочму лун]], Коми мулӧн кып медводдзаысь юргис [[Москва]]ын С.В. Рахманинов нима Концерт жырйын, кӧні Россияса нимӧдана артист Юрий Ткаченко веськӧдлӧм улын ӧтувтӧм симфоническӧй оркестр ворсіс коми кыпсӧ «Симфония гимнов» проект олӧмӧ пӧртігӧн.<ref>[https://www.bnkomi.ru/data/news/51398/ 10 лет назад гимн Республики Коми впервые прозвучал на русском и коми языках // БНКоми сайт (2016.06.22 лун; рочӧн)]</ref>

== Кыплӧн кывъяс ==
{|class="toccolours" cellpadding="5" rules="cols"
!Комиӧн!! Рочӧн
|-
!colspan="2"|Медводдза куплет
|-
|
Ылын-ылын Войвылын <br />
Джуджыд парма сулалӧ. <br />
Парма шӧрын варыш поз <br />
Кыпыд горӧн шыалӧ. <br />
|
Север, наш родимый край, <br />
Глубоки твои снега, <br />
Холодны твои ветра, <br />
Высока твоя тайга! <br />
|-
!colspan="2"|Мӧд куплет
|-
|
Лэбзьӧй, повтӧм варышъяс, <br />
Вына бордъяс шеныштлӧй, <br />
Веськыд туйӧд нуӧдӧй, <br />
Коми мусӧ югдӧдӧй! <br />
|
Нас несут через века <br />
Соколиные крыла. <br />
Коми край, твоя судьба <br />
Благодатна и светла! <br />
|-
|}

== Видзӧдӧй тшӧтш ==
* [[Коми республикаса дӧрапас]]
* [[Коми Республикаса канпас]]

== Ӧшмӧсъяс ==
* [http://simvolika.rsl.ru/index.php?doc=104 Россияса канму символъяс]
* [http://rkomi.ru/km/page/413/ Коми Республикаса канму символъяс]

== Ыстӧдъяс ==
<references/>

[[Категория:Коми республика]]
