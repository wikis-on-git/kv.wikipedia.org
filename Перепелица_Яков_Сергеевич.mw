{{Персоналия}}
'''Перепелица Яков Сергеевич''' ([[1927-ӧд во|1927]]—[[1990-ӧд во|1990]]) — [[Коми-Зыряна|Комиысь]] [[Комиын шылад тэчысьяс|шылад тэчысь]], велӧдысь.

== Олан туй ==
Чужӧма [[1927-ӧд во]]ся [[йирым тӧлысь 13-ӧд лун]]ӧ [[Украина|Украинаын]] Харьков обласьтысь Липет районса Весёлӧй сиктын. [[1935-ӧд во]]ын семьяыс вуджӧма овны [[Сыктывкар]]ӧ батьыс ордӧ, кодӧс татчӧ ыстӧмаӧсь [[1930-ӧд во]]ын. [[1942-ӧд во]]ын помалӧма школаын 7 класс.

Шылада тӧдӧмлун босьтӧма медводз Сыктывкарса челядьлы шылада школаын (1940–1942), а сэсся Сыктывкарса шылада училишӧын (ӧні Коми Республикана искусствояс колледж) К. В. Козлов велӧдысь дорын баян класс серти. Композицияысь урок босьтӧма В. В. Микошолысь да В. В. Мореновлысь.

[[1942-ӧд во]]ся [[ӧшым тӧлысь]]ӧ Я. С. Перепелицаӧс босьтӧмаӧсь Концертно-эстраднӧй бюролӧн (ӧні Коми Республикаса филармония) штатӧ: медводз баянистлӧн отсасьысьӧн, а сэсся баянистӧн.

[[1944]]—[[1956-ӧд во]]ясӧ уджалӧма Коми АССР-са сьылан да йӧктан каналан ансамбльын (ӧні Коми Республикаын В. Морозов нима [[Асъя кыа (ансамбль)|«Асъя кыа» сьылан да йӧктан каналан ансамбль]]) — баянистӧн, концертмейстерӧн да хормейстерӧн.

[[1958]]—[[1979|1979-ӧд во]]ясӧ Я. С. Перепелица велӧдӧма Сыктывкарса шылада училишӧын. [[1979]]—[[1990-ӧд во]]ясӧ веськӧдлӧма Коми АССР-са шылад тэчысьяслӧн котырӧн.

Я. С. Перепелица вӧлӧма Коми АССР-са Вылыс Сӧветса депутатӧн квайтӧд созывын ([[1963]]—[[1966]]), СССР-са шылад тэчысьяслӧн котырын Шӧр ревизионнӧй комиссияӧ пырысьӧн ([[1979]]), Сыктывкар карса народнӧй депутатъяслӧн Сӧветӧ пырысьӧн, Коми АССР-са культура министерстволӧн коллегияӧ пырысьӧн.

Кулӧма [[1990-ӧд во]]ся [[сора тӧлысь 7-ӧд лун]]ӧ.

== Шылад тэчӧм ==

== Ошканпасъяс ==
* [[Уджвывса Гӧрд дӧрапас орден]] ([[1971]])
* РСФСР-са культураын нимӧдана уджалысь ([[1965]])
* Коми АССР-са каналан премия босьтысь ([[1969]])

== Ӧшмӧсъяс ==
* [[Чисталёв Прометей Ионович|''Чисталев П.'']] Перепелица Яков Сергеевич // Республика Коми: энциклопедия: в 3-х т. — [[Сыктывкар]], [[1999]]. — Т. 2. — С. 423—424.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Комиын шылад тэчысьяс]]
[[Категория:Украина]]
[[Категория:Сыктывкар]]
[[Категория:Чужисны 1927 воын]]
[[Категория:Кулісны 1990 воын]]
[[Категория:Чужисны йирым тӧлысь 13-ӧд лунӧ]]
[[Категория:Кулісны сора тӧлысь 7-ӧд лунӧ]]
