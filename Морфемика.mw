''Морфемика'' кывлӧн кык вежӧртас:
* ӧти-кӧ, морфемикаӧн лоӧ кывлӧн медся посни вежӧртас кутысь [[кыв]] юкӧнъяслӧн система;
* мӧд-кӧ, морфемикаӧн шусьӧ и тайӧ системасӧ велӧдысь-туялысь наука. 

Морфемика кутӧ ас водзас могъяс:
# юкны кывъяс вежӧртас кутысь юкӧнъяс вылӧ, сикасавны найӧс да туявны налысь медшӧр функцияяссӧ ''(кыввуж, аффикс, аффикс чукӧръяс)'';
# петкӧдлыны тайӧ кыв юкӧнъяслысь подув вежӧртасъяссӧ (кыввора, грамматика, кыв артмӧдан вежӧртасъяссӧ) да налысь вежсьӧмъяссӧ;
# лӧсьӧдны индӧдъяс, мый серти эськӧ позьӧ вӧлі лючки-бура торйӧдны морфемаяссӧ, ӧткодявны найӧс ӧта-мӧдыскӧд;
# туявны, кутшӧм фонемаясысь да кутшӧм законъяс серти артмӧны морфемаяс, шуам, ''пӧжалісны'' кыв артмӧма вит торъя юкӧнысь ''пӧж-ал-і-с-ны''. Быд юкӧнлӧн аслас фонемнӧй тэчас: СГС-ГС-Г-С-СГ;
# туявны торъякывъяс вежлалігӧн да артмӧдігӧн морфемаяслысь вежсьӧмсӧ, шуам, кывъяс вежлалігӧн коми кывйын ''Л'' шы вежсьӧ ''В'' шы вылӧ: ''кыв-/кыл- (кывны — кылӧ), вӧв-/вӧл- (вӧв — вӧлыс)'';
# туявны, кыдзи да кутшӧм законъяс серти морфемаяс йитчӧны ӧта-мӧдыскӧд, шуас, коми кывйын орччӧн кӧ веськаласны ''й'' да небыд согласнӧй шы, морфемаыс вежсьӧ: ''додь=/доддь- (додь — доддявны < додь-й-ав-ны)''; лыд-/лыддь- (лыд — лыддьыны < лыд-й-ыны).
# велӧдны, мыйӧн ӧткодьӧсь ла мыйӧн торъялӧны разнӧй кывсикасъяслӧн морфемаясыс, шуам, кадакывлӧн кыввужйыс сложнӧйджык ''(гарт-, варт-, кыпт-, чард-, вильд-''), суффиксыс прӧстджык ''(-сь-, -зь-, -м-, -т-, да с.в.)'', эмакывлӧн прӧстджык кыввужйыс ''(пу, за, кок, пом, пон, гу)'' да сложнӧйджык суффикс ''(-лӧн, -лысь, -лань, -ӧдз, -тӧг, -ныс, джык да с.в.)''.

== Ӧшмӧсъяс ==

[[Категория:Кыв]]
