[[Файл:Ursus arctos syriacus.jpg|thumb|300px|Ош]]
[[Файл:BelyMedved.jpg|thumb|300px|Еджыд ош]]
[[Файл:Map of Bear species distribution.png|thumb|300px|Ошъяс паськалӧм]]
[[Файл:Ursus spelaeus Sergiodlarosa.jpg|thumb|300px|Пещераын олысь ош]]

'''Ош''' ({{lang-la|Ursidae}}, {{lang-ru|медведь}}) — тайӧ вына вӧрса пемӧс. Пемӧслӧн латин ним — ''Ursidae''. 

== Оласног да паськалӧм ==
Пармаын олӧ сӧмын ӧти сикас ош — руд ош (рочӧн «бурый медведь»). Тушаыс сылӧн кыз яя да ыджыд, кузьтаыс кык метр кымын, сьӧктаыс 250 килограмм, а медся гырысьясыслӧн овлӧ тонна джынйӧдз. Юрыс паськыд, синмыс ичӧтик, голяыс дженьыд да кыз. Кокыс вит чуня, гырысь гыжъяса. Бӧжыс дженьыд да тшӧкыд лёзь гӧн пытшсьыс оз и тыдав. Укшаль пертаса вывтырыс кыпалысь шошаа да увлань копыртӧм юра, льӧбйыс кокни вӧраса. Оланінсӧ бӧрйӧ лыска пуяса пемыд вӧръясысь, кыті визувтӧны шоръяс да ёльяс. Радейтӧ сук да улис туруна вӧрпытшса эрдъяс. Тапикасьӧ-ветлӧдлӧ надзӧникӧн, тэрмасьтӧг да ньӧти шытӧг. Повзьӧмвывсьыс чеччалігтыр пышйӧ, бӧр кокъяссӧ водзӧ шыблалӧмӧн. Бура уялӧ да кокньыда кавшасьӧ пу вылӧ. Эмӧсь кӧ ошъяс, пыр и казялан налысь ветланінсӧ: чашйӧм сісь мыръяс серти, путкылялӧм пӧрӧм пуяс да колодаяс серти, пузувтӧм кодзувкоткаръяс серти, кӧмтӧм мортлӧн кодь кок туйясыс серти.

== Сёян ==
Ош абу писка пемӧс, пӧткӧдчӧ веж турунӧн, гумъя быдмӧгъяслӧн коръясӧн, юмов вужъясӧн. Радейтӧ чӧсмасьны лёльӧясӧн да [[кодзувкот|кодзувкотъясӧн]], мазі позъясысь перъялӧм маӧн, чериӧн. Сёйлывлӧ и кулӧм пемӧсъясӧс. [[Арланьыс]], кор воӧ-кисьмӧ зӧр, «гӧститны» волывлӧ ыбъяс вылӧ. Вӧрын кӧ нуръясянторйыс абу тырмымӧн, ошъяс уськӧдчывлӧны гортса пода вылӧ, джагӧдӧны [[вӧв]]ъясӧс, [[мӧс]]ъясӧс.


== Коми фольклорын да мифологияын ==

== Рӧдвуж кывъясын ==

== Ӧшмӧсъяс ==

== Ыстӧдъяс ==
<references/>

{{Stub}}

[[Категория:Пемӧсъяс]]
