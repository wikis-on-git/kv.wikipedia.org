{{Персоналия}}
'''Панев Зосима Васильевич''' ([[1914-ӧд во|1914]]—[[1994-ӧд во|1994]]) — канму тэчасын да ютырын уджалысь, [[Коми Республикаса веськӧдлысьяслӧн лыддьӧг|Коми АССР-са Вылыс Сӧветлӧн Президиумӧн]] веськӧдлысь.

== Олан туй ==
Сійӧ чужӧма [[1914-ӧд во]]ся [[кӧч тӧлысь 27-ӧд лун]]ӧ [[Вӧлӧгда губерня]]ын [[Яренск уезд]]са Айкатыла вӧлӧсьтын (ӧні — [[Емдін район]]са [[Кырс (Емдін район)|Кырс]] [[грезд]]). [[1933-ӧд во]]ын помалӧма [[Емдін (сикт)|Емдінса]] педтехникум. 

Велӧдӧма, директоралӧма [[Важкуръя (Кӧрткерӧс район)|Важкуръяса]] шӧр школаын, инспекторалӧма [[Шойнаты район]]са велӧдӧм юкӧнын. [[1936]]—[[1937]] воясӧ служитӧма Гӧрд Армияын. Армия бӧрын уджалӧма Наркомпросын заочнӧй велӧдчӧм котырса веськӧдлысьӧн, заочнӧй республикаса школаын директорӧн. [[1939]]—[[1940 во]]ясӧ бара Гӧрд армияын, тышкасьӧма СССР-Суоми тышын, кокас ранитчылӧма. 

[[1940-ӧд во]]сянь уджалӧ ВКП(б)-ын, [[1940]]—[[1943 во]]ясӧ — Коми АССР-са обкомын, [[1943]]—[[1947-ӧд во]]ясӧ — ВКП(б)-лӧн Сыктыв районса комитетын 1-дза секретар. [[1947]]—[[1950-ӧд во]]ясӧ велӧдчӧма ВКП(б) Шӧр комитетбердса Вылыс партийнӧй школаын. 

[[1950-ӧд во]]сянь — ВКП(б) Коми обкомын отделӧн веськӧдлысь. [[1950-ӧд во]]сянь [[1962-ӧд во]]ся ода-кора тӧлысьӧдз вӧлӧма Коми АССР-са министръяслӧн Сӧветӧн веськӧдлысьӧн, [[1963]]—[[1972-ӧд во]]ясӧ — Коми АССР-са министръяслӧн Сӧветӧн веськӧдлысьӧс медводдза вежысьӧн, [[1972]]—[[1984-ӧд во]]ясӧ — Коми АССР-са Вылыс Сӧветлӧн Президиумӧн веськӧдлысьӧн. [[1984-ӧд во]]сянь — СССР-са персональнӧй пенсионер.

Сійӧс куимысь бӧрйывлӧмаӧсь СССР-са Вылыс Сӧветӧ депутатӧн ([[1954]]—[[1966]]), нёльысь — РСФСР-са Вылыс Сӧветӧ ([[1951]], [[1975]]—[[1984]]). Уна во чӧж вӧлӧма Коми АССР-са Вылыс Сӧветса депутатӧн ([[1951]]—[[1963]]), [[1971]]—[[1984]]).

Сылӧн нимкӧд йитчӧмаӧсь Коми АССР-са культура да экономикаын олӧмын ыджыд вежсьӧмъяс: кӧрт туй вӧчӧм, мусир перъянінъяс корсьӧм, Эжва ю бокын Сыктывкара вӧр комплекс кыпӧдӧм, республикаса шылада театр да Сыктывкарса канму университет восьтӧм, да с.в.

Кулӧма [[1994-ӧд во]]ся [[вӧльгым тӧлысь 7-ӧд лун]]ӧ [[Сыктывкар]]ын.

==Ошканпасъяс ==
Республикаса экономика да культура сӧвмӧдӧмӧ пай пуктӧмысь сылы сетӧма 8 орден: 
* кык [[Ленин орден]] ([[1945]], [[1957]])
* [[Уджвывса Гӧрд Дӧрапас орден|Уджвывса Гӧрд Дӧрапаслӧн куим орден]]
* I тшупӧда [[Айму Тыш орден]] ([[1944]])
* Коми АССР-са народнӧй овмӧсын нимӧдана уджалысь

== Ӧшмӧсъяс ==
* ''Королько Р.'' Панев Зосима Васильевич // Республика Коми: Энциклопедия: в 3-х т. — [[Сыктывкар]]: Коми книж. изд-во, [[1997]]. — Т. 2. — 405—406.
* [[Сугоров Александр Борисович|''Сугоров А. Б.'']], ''Панева Н. З.'', ''Сандригайло Л. З.'' История хранит имена. — [[Сыктывкар]]: [б. и.], [[2016-ӧд во|2016]]. – С. 51.
* ''Козлов Н. И.'' Жизнь, отданная Республике // Книга Памяти Республики Коми. Т. 8. С. 966 [https://web.archive.org/web/20160304134810/http://www.kp.rkomi.ru/txt/08_966.html]
* [https://web.archive.org/web/20160309193720/http://finugor.ru/k-100-letiyu-vidnogo-komi-rukovoditelya-zosimy-paneva-ego-imenem-nazovut-ulitsu-v-syktyvkare-i-prove К 100-летию видного коми руководителя Зосимы Панева его именем назовут улицу в Сыктывкаре и проведут турнир по коми борьбе / «Финугор» сайт  (2014.08.15 лун; рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми АССР-са веськӧдлысьяс]]
[[Категория:Чужисны 1914 воын]]
[[Категория:Чужисны кӧч тӧлысь 27-ӧд лунӧ]]
[[Категория:Кулісны 1994 воын]]
[[Категория:Кулісны вӧльгым тӧлысь 7-ӧд лунӧ]]
