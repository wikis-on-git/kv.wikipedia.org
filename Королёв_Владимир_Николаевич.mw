
'''Королёв Владимир Николаевич''' ([[коми кыв|комиӧн]]: '''Эжъес Микол Микол Володь''') ([[1948-ӧд во|1948]]—[[2019-ӧд во|2019]]) — [[Коми-Зыряна|коми]] [[Коми войтыр (ӧтмунӧм)|ӧтмунӧмын]] да культураын водзмӧстчысь, путешественник.

== Олан туй ==
Чужӧма [[1948-ӧд во]]ся [[йирым тӧлысь 17-ӧд лун]]ӧ [[Коми АССР]]-ын [[Кӧрткерӧс район]]са [[Керӧс (Кӧрткерӧс район)|Керӧс]] [[сикт]]ын. 
Батьыс — Королёв Николай Николаевич – [[Айму вӧсна Ыджыд тыш]] вылӧ ветлысь. Демобилизация бӧрын бухгалтералӧма вӧр пӧрӧдан овмӧсын, сэсся «Шойнаты» совхозса Керӧс юкӧнын. Мамыс – Королёва Мания Яковлевна — Керӧс школаса начальнӧй классъясын велӧдысь ([[1960 во]]ын – велӧдысьяслӧн ставсоюз съездса делегат, «РСФСР-са школаын нимӧдана велӧдысь»).

Вит вылӧ помалӧма Керӧсын 8 класса школа ([[1964]]), Печора ювывса училишӧ ([[1968]]). Уджалӧма Печӧра карын. Сійӧс помалӧм бӧрын уджалӧма [[1989-ӧд во]]ӧдз [[Печӧра (ю)|Печӧра]] ковтысса туй управленньӧын плавсоставын: кызь во вӧлӧма теплоходса капитан-механикӧн — ювывса гидрографӧн. 

Уджысь орӧдчытӧг велӧдчӧма Ленинград гидрометинститутса «Океанология» факультетын да [[Сыктывкарса канму университет]]лӧн история факультетын.<ref>Мартынов В. И. Королев Владимир Николаевич // Республика Коми. Энциклопедия. — [[Сыктывкар]], [[1999-ӧд во|1999]]. — Т. 2. — С. 141.</ref>
 
Кулӧма [[2019-ӧд во]]ся [[ӧшым тӧлысь 5-ӧд лун]]ӧ [[Сыктывкар]]ын; ӧшым тӧлысь 7-ӧд лунӧ гуалӧма Гӧрд Затонса шойнаын.<ref>[http://respublika11.ru/2019/12/09/ushel-iz-zhizni-vladimir-korolev/ Артеев А. Ушел из жизни Владимир Королев // Республика, 2019. 8 дек. (рочӧн)]</ref>

== Общественнӧй удж ==
В.Н. Королёв уна вын пуктӧма общественнӧй уджӧ: котырталӧма судоходство серти общественнӧй музейяс, уджалӧма «Знание» котырын, СССР-са Географическӧй котырын, вӧр-ва видзан котырын, история да культура памятникъяс видзан котырын, [[Коми му туялан котыр]]ын. 

Котыртӧма да ветлӧма 30 сайӧ экспедицияӧ Россияса Войвылӧ: найӧс дасьтігӧн экспериментируйтӧма, туялӧма, на лыдын «Поморский коч — 89» войтыркостса экспедиция. Лӧсьӧдӧма мортӧс биосфернӧй быдтан философия. Котыртӧма [[Сыктывкар]]ын «Биармия» нима биосфернӧй быдтан шӧрин. 

Владимир Королёв — Рочмуса географическӧй котырӧ пырысь, Коми Республикаса мастеръяс котырӧ пырысь (дзик ӧти морт коми пу пыжъяс вӧчалӧм серти), Ж.И. Кусто котырӧ пырысь.

=== «Зарни Ань» коч ===
В.Н. Королев некымынысь походӧн ветлӧма войвыв юясті да саридзьясті. [[1989-ӧд во]]ын экспедицияӧн ветлӧма «Помор» судно вылын Шпицбергенӧ, 1991-1992-ӧд воясӧ сылӧн веськӧдлӧм улын лӧсьӧдӧма маршрут Коми мулӧн важся ва да вӧлӧк туясті Печора ю кузя [[Баренц саридз]]ӧ.

Ёртъясыскӧд ӧтвылысь вӧчӧма «Зарни ань» коч. Паруса пыжӧн [[1991-ӧд во]]ын [[Сыктывкар]]сянь катӧма [[Эжва]] ю йылӧ, вӧлӧкті вуджӧма [[Печӧра (ю)|Печӧра]] ковтысӧ, воӧдчӧма [[Печӧра (кар)|Печораӧ]] да кылӧдчӧма [[Войвыв Йиа океан]]ӧдз. 

Во мысти «Биармиа» шӧрин реконструируйтӧма мӧд коч — «АNBUR». Сійӧс вӧлі вӧчӧма Сыктывкарса опытнӧй судомеханическӧй заводлӧн важ стапельяс вылын.

[[1992-ӧд во]]ся [[ода-кора тӧлысь 23-ӧд лун]]ӧ «Анбур» петӧма [[Сыктывкар]]ысь Эжва ю йывланьӧ, тӧлысь мысти воӧма Печора карӧ. Водзӧ экспедиция кӧсйӧма мунны [[Кара саридз]] пыр [[Об]] ю вомӧ. Но Арктикаӧ петны сылы абу лэдзӧмаӧсь. Ковмӧма кочсӧ кольӧма Печораса ремонтно-эксплуатационнӧй базаын. «Из Перми в Мангазею» культурно-экологическӧй арктическӧй экспедицияса мӧд юкӧныс олӧмӧ абу вӧлі пӧртӧма.<ref>[http://pechoratoday.ru/?p=69511 Капустина О. Памяти земляка // «Печора Today» сайт (2019.12.06 лун; рочӧн)]</ref>

[[1991-ӧд во]]ын кӧсйӧны вӧлі кыпӧдны [[Сыктыв]] юлӧн шуйга берегас кочлысь музей-керка, но уна помка вӧсна уджыс абу вӧрзьӧма. Сыктывкар ювыв портса уджалысьяс видзӧдӧмаӧсь коч бӧрся, а сэсся [[1998-ӧд во]]ын сійӧс вуджӧдӧмаӧсь Льӧмъюса дача вылас. Тані В.Н. Королёв вӧлі кӧсйӧ восьтыны важся пу пыжъяс вӧчан школа. Босьтчӧма реконструируйтны [[2004-ӧд во]]ын «Зарни Ань» коч.

== Небӧгъяс ==
Медводдза пасйӧдъяссӧ йӧзӧдлӧма [[1969-ӧд во]]ын «Молодёжь Севера» газетын. Комын воӧн дасьтӧма 360 сайӧ удж. Роч промышленник М.К. Сидоров ([[1832-ӧд во|1832]]—[[1887-ӧд во|1887]]) олӧмлы сиӧма «России беспокойный гражданин» удж (1987).

«Биармиа»: от краеведения — к философии биосферного воспитания» небӧг сиӧма XVII-ӧд нэмын нималана коми му восьтысьяс Дмитрий Зырянлы да Федор Чукичевлы, кодъяс волӧмаӧсь Аляскаӧдз да Калифорнияӧдз.

* Королев В.Н. России беспокойный гражданин. — [[Сыктывкар]]: [[Коми небӧг лэдзанін|Коми кн. изд-во]], [[1987-ӧд во|1987]]. — 111 с.
* Королев В.Н. Летопись печальная Печоры. «Рифей—90». — [[Челябинск]], [[1990-ӧд во|1990]].
* Королёв В.Н. «Биармиа»: от краеведения — к философии биосферного воспитания. — [[Сыктывкар]], [[2014-ӧд во|2014]].

== Ошканпасъяс ==
* Коми Республикаса нимӧдана уджалысь.

== Ӧшмӧсъяс ==
* Сивкова А.Н. Зырянский Шпаро // Республика, 1998. 15 янв. (рочӧн)
* [https://web.archive.org/web/20140811042909/http://www.pechora-portal.ru/biblio/pechora_people/ex.html?%2Fbiblio%2Fpechora_people%2Fkorolev001.htm «ЛЮДИ ГОРОДА ПЕЧОРА И РАЙОНА» сайтын В.Н. Королев йылысь (рочӧн)]
* Королев В. (Эжъес Микол Микол Володь): библиографический указатель (к 30-летию первой публикации) / Центр биосферного воспитания «Биармия». — [[Сыктывкар]], [[1999-ӧд во|1999]]. — 56 с.: фото.
* [[Мартынов Валерий Иванович|''Мартынов В. И.'']] Королев Владимир Николаевич // Республика Коми. Энциклопедия. — [[Сыктывкар]], [[1999-ӧд во|1999]]. — Т. 2. — С. 141.
* [http://respublika11.ru/2015/10/28/vladimir-korolev-myi-slishkom-mnogo-govorim-o-patriotizme-otvergaya-ochevidnoe/] ''Щербинина М.'' Владимир Королев: «Мы слишком много говорим о патриотизме, отвергая очевидное» // Республика, 2015. 28 окт. (рочӧн)

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми войтырын водзмӧстчысьяс]]
[[Категория:Керӧс сикт овмӧдчӧмин]]
[[Категория:Чужисны 1948 воын]]
[[Категория:Чужисны йирым тӧлысь 17-ӧд лунӧ]]
[[Категория:Кулісны 2019 воын]]
[[Категория:Кулісны ӧшым тӧлысь 5-ӧд лунӧ]]
