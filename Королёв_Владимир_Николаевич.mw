
'''Королёв Владимир Николаевич''' ([[коми кыв|комиӧн]]: '''Эжъес Микол Микол Володь''') ([[1948-ӧд во|1948]]—[[2019-ӧд во|2019]]) — [[Коми-Зыряна|коми]] [[Коми войтыр (ӧтмунӧм)|ӧтмунӧмын]] да культураын водзмӧстчысь, путешественник.

== Олан туй ==
Чужӧма [[1948-ӧд во]]ся [[йирым тӧлысь 17-ӧд лун]]ӧ [[Коми АССР]]-ын [[Кӧрткерӧс район]]са [[Керӧс (Кӧрткерӧс район)|Керӧс]] [[сикт]]ын. Вит вылӧ помалӧма Керӧсын 8 класса школа ([[1964]]), Печора ювывса училишӧ ([[1968]]). Уджалӧма Печӧра карын. Сійӧс помалӧм бӧрын уджалӧма [[1989-ӧд во]]ӧдз [[Печӧра (ю)|Печӧра]] ковтысса туй управленньӧын плавсоставын: кызь во вӧлӧма теплоходса капитан-механикӧн — ювыса гидрографӧн. 

Уджысь орӧдчытӧг велӧдчӧма Ленинград гидрометинститутса «Океанология» факультетын да [[Сыктывкарса канму университет]]лӧн история факультетын.<ref>Мартынов В. И. Королев Владимир Николаевич // Республика Коми. Энциклопедия. — [[Сыктывкар]], [[1999-ӧд во|1999]]. — Т. 2. — С. 141.</ref>
 
Кулӧма [[2019-ӧд во]]ся [[ӧшым тӧлысь 5-ӧд лун]]ӧ [[Сыктывкар]]ын.

== Общественнӧй удж ==
В.Н. Королёв ёна вын пуктӧма общественнӧй уджӧ: котырталӧма судоходство серти общественнӧй музейяс, уджалӧма «Знание» котырын, СССР-са Географическӧй котырын, вӧр-ва видзан котырын, история да культура памятникъяс видзан котырын, [[Коми му туялан котыр]]ын. 

Котыртӧма да ветлӧма 30 сайӧ экспедиция Россияса Войвылӧ: найӧс дасьтігӧн эспериментируйтӧма, туялӧма, на лыдын «Поморский коч — 89» войтыркостса экспедиция. Лӧсьӧдӧма мортӧс биосфернӧй быдтан философия. Котыртӧма [[Сыктывкар]]ын «Биармия» нима биосфернӧй быдтан шӧрин. 

Владимир Королёв — Рочмуса географическӧй котырӧ пырысь, Коми Республикаса мастеръяс котырӧ пырысь (дзик ӧти морт коми пу пыжъяс вӧчалӧм серти), Ж.И. Кусто котырӧ пырысь.

=== «Зарни ань» коч === 
Ёртъясыскӧд ӧтвылысь вӧчӧма «Зарни ань» коч. Паруса пыжӧн катӧма [[Эжва]] ю йылыӧ, вӧлӧкті вуджӧма [[Печӧра (ю)|Печӧра]] ковтысӧ да кылӧдчӧма [[Войвыв Йиа океан]]ӧдз. Во мысти «Биармиа» шӧрин реконструируйтӧма мӧд коч — «АNBUR». [[1991-ӧд во]]ын кӧсйӧны вӧлі кыпӧдны [[Сыктыв]] юлӧн шуйга берегас кочлысь музей-керка, но уна помка вӧсна уджыс абу вӧрзьӧма. Сыктывкар ювыв портса уджалысьяс видзӧдӧмаӧсь коч бӧрся, а сэсся [[1998-ӧд во]]ын сійӧс вуджӧдӧмаӧсь Льӧмъюса дача вылас. Тані В.Н. Королев вӧлі кӧсйӧ восьтыны важся пу пыжъяс вӧчан школа. Босьтчӧма реконструируйтны [[2004-ӧд во]]ын «Зарни Ань» коч.

== Небӧгъяс ==
Медводдза пасйӧдъяссӧ йӧзӧдлӧма 1969-ӧд воын «Молодёжь Севера» газетын. Комын воӧн дасьтӧма 360 сайӧ удж. Роч промышленник М.К. Сидоровлы ([[1832-ӧд во|1832]]—[[1887-ӧд во|1887]]) олӧмлы сиӧма «России беспокойный гражданин» (1987).

«Биармиа»: от краеведения — к философии биосферного воспитания» небӧг сиӧма XVII-ӧд нэмын нималана коми му восьтысьяс Дмитрий Зырянлы да Федор Чукичевлы, кодъяс волӧмаӧсь Аляскаӧдз да Калифорнияӧдз.
* Королев В.Н. России беспокойный гражданин. — [[Сыктывкар]]: [[Коми небӧг лэдзанін|Коми кн. изд-во]], [[1987-ӧд во|1987]]. — 111 с.
* Королев В.Н. Летопись печальная Печоры. «Рифей—90». — [[Челябинск]]: [[1990-ӧд во|1990]].
* Королёв В.Н. «Биармиа»: от краеведения — к философии биосферного воспитания. — [[Сыктывкар]], [[2014-ӧд во|2014]].

== Ӧшмӧсъяс ==
* Сивкова А.Н. Зырянский Шпаро // Республика, 1998. 15 янв. (рочӧн)
* [http://www.pechora-portal.ru/biblio/pechora_people/ex.html?/biblio/pechora_people/korolev001.htm «ЛЮДИ ГОРОДА ПЕЧОРА И РАЙОНА» сайтын В.Н. Королев йылысь (рочӧн)]
* Королев В. (Эжъес Микол Микол Володь): библиографический указатель (к 30-летию первой публикации) / Центр биосферного воспитания «Биармия». — [[Сыктывкар]], [[1999-ӧд во|1999]]. — 56 с.: фото.
* [[Мартынов Валерий Иванович|''Мартынов В. И.'']] Королев Владимир Николаевич // Республика Коми. Энциклопедия. — [[Сыктывкар]], [[1999-ӧд во|1999]]. — Т. 2. — С. 141.
* [http://respublika11.ru/2015/10/28/vladimir-korolev-myi-slishkom-mnogo-govorim-o-patriotizme-otvergaya-ochevidnoe/] ''Щербинина М.'' Владимир Королев: «Мы слишком много говорим о патриотизме, отвергая очевидное» // Республика, 2015. 28 окт. (рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми войтырын водзмӧстчысьяс]]
[[Категория:Керӧс сикт овмӧдчӧмин]]
[[Категория:Чужисны 1948 воын]]
[[Категория:Чужисны йирым тӧлысь 17-ӧд лунӧ]]
[[Категория:Кулісны 2019 воын]]
[[Категория:Кулісны ӧшым тӧлысь 5-ӧд лунӧ]]
