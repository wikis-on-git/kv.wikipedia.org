{{Персоналия}}
[[Файл:Ашальчи Оки.jpg|300px|thumb|right|Ашальчи Оки — Акулина Григорьевна Векшина]]

'''Ашальчи Оки''' ([[1898 во|1898]]—[[1973]]) — [[удмуртъяс|удмурт]] поэтесса да гижысь, бурдӧдысь. Збыль нимыс — Акулина Григорьевна Векшина.

== Олан туй ==
* [[1898 во|1898]], [[16 косму|косму тӧлысь 4 (16) лун]] — Чужис [[Удмуртия|Удмурт АССР-ысь]] [[Грах район]]са [[Ускы|Кузебаево]] [[грезд]]ын кресьтянин семьяын.
* [[1914]] — Помаліс велӧдысьяслысь Карлыганса Вотскӧй школа, [[1921]] — Казаньын рабочӧй факультет.
* [[1928]] — Помаліс [[Казан]]ьса университетын медицина факультет, босьтчис уджавны врач-окулистӧн.
* Ветліс [[Айму вӧсна Ыджыд тыш]] вылӧ, фронт вылын вӧлі хирургӧн 571 №-а полевӧй госпитальын. Эм войнакадся наградаяс.
* [[1946]], [[йирым тӧлысь]] — Армияысь локтӧм бӧрын уджаліс врачӧн Алнаш районса бурдӧдчанінын.
* [[1973]], [[31 йирым|йирым тӧлысь 31 лун]] — Кувсис [[Удмуртия|Удмурт АССР-са]] [[Алнаш]] сиктын.
 
== Гижан удж ==
Ашальчи Оки — удмурт литератураын медводдза нывбаба-поэт. Кывбуръяссӧ заводитіс йӧӟӧдны [[1918]] восянь [[Удмурт дунне|«Виль синь»]] и [[Удмурт дунне|«Гудыри»]] [[удмурт кыв|удмурт]] газетъясын. Удмурт кывйӧн медводдза кывбур небӧг «Сюрес дурын» (Туй дорын) петіс [[1925]] воын <ref>[http://feb-web.ru/feb/kle/kle-abc/ke9/ke9-0883.htm Краткая литературная энциклопедия (рочӧн)]</ref>, рочӧн — «О чем поет вотячка» небӧг — петіс [[1928]] воын.

[[1933]] воын гижысьӧс мыждӧны националистъяскӧд йитӧд кутӧмын сідз шусяна «СОФИН» («Союз освобождения финских народностей») делӧ серти. Та бӧрын Ашальчи Оки кежӧ гижан уджысь. Реабилитируйтӧма сӧмын [[1956]] воын <ref name="Литературный дом-музей Ашальчи Оки">[http://www.museum.ru/M1822 Литературный дом-музей Ашальчи Оки]</ref>.

Ашальчи Оки гижис лирикаа кывбуръяс, кодъяс сиӧмаӧсь чужан мулы, нывбаба-удмурт олӧмлы. Сылӧн гижӧдъясыс матынӧсь фольклор дорӧ. Мукӧд кывбурыс лоины йӧзкостса сьыланкывъясӧн.

Ашальчи Оки гижис сідзжӧ челядьлы.

Кывбуръяссӧ вуджӧдӧма Рочмуса уна кыв вылӧ, а сідзжӧ [[франс кыв|француз]], [[венгер кыв|венгер]] да [[финн кыв|фин]] кывъяс вылӧ. Кывбуръяс вылас гижӧма уна сьыланкыв.

== Небӧгъяс ==
=== Удмурт кывйӧн ===
* Сюрес дурын. [[1925]].
* Мон тодам ваисько. [[Ижевск]], [[1968]].

=== Роч кыв вылӧ вуджӧдӧмӧн ===
* О чем поет вотячка. [[Глазкар|Глазов]], [[1928]].
* [Стихи] // Стихи удмуртских поэтов. [[Ижевск]], [[1957]].

== Паметь ==
* Поэтесса кулӧм бӧрын Алнаш сиктын восьтӧма керка-музей <ref name="Литературный дом-музей Ашальчи Оки"/>.
* [[1994]] воын лӧсьӧдӧма Ашальчи Оки нима Удмуртияса национальнӧй литературнӧй премиа <ref>[https://web.archive.org/web/20150402140216/http://www.rsl.ru/ru/s3/s331/s122/s1223629/s12236293638/ Удмуртская национальная литературная премия им. Ашальчи Оки (рочӧн)]</ref>.

== Наградаяс ==
* Удмурт АССР-ын нимӧдана бурдӧдысь ([[1957]])
* Уджвывса ветеран.

== Видзӧдӧй тшӧтш ==
* [[Айво Иви]] — Удмурт гижысь, Ашальчи Окилӧн вок.

==Ӧшмӧсъяс ==
* Писатели Удмуртии. Биобиблиографический справочник. [[Ижевск]], [[1963]].
* Удмуртская литература. [[Ижевск]], [[1966]].
* [http://feb-web.ru/feb/kle/kle-abc/ke9/ke9-0883.htm Краткая литературная энциклопедия (рочӧн)]
* [https://ashalchi.wordpress.com Виртуальный музей Ашальчи Оки]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Удмуртия]]
[[Категория:Удмурт гижысьяс]]
