{{Персоналия}}
'''Леготин Владимир Энгельсович''' ([[1970]]) — лыжиӧн котралысь, спортын ставмирса мастер. СССР-са сборнӧйын [[1988-ӧд во]]сянь. Россияса чемпион да Россияса Кубок шедӧдысь.

== Олан туй ==
Владимир Леготин чужӧма [[1970-ӧд во]]ся [[косму тӧлысь 25-ӧд лун]]ӧ [[Сыктывкар]]ын. Помалӧма Сыктывкарса 16-ӧд номера шӧр школаын 8 класс, 34-ӧд номера ГПТУ, сэсся [[Сыктывкарса канму университет]]ысь физическӧй культура да спорт юкӧн.

== Лызьӧн котралӧн ==
Лыжиӧн котравны босьтчӧма 10 арӧссянь, Олимпийскӧй резерва спорт школаын тренерӧн вӧлӧма Александр Павлович Кузнецов.

6-ӧд классын велӧдчигӧн лоӧма медводдзаӧн, а эстафетаын мӧдӧн [[Москва]]ын ордйысигӧн.

[[1986-ӧд во]]ын вермӧма 5 километра котӧртігӧн том йӧз пӧвстын РСФСР-са чемпионатын да вӧлі пыртӧма РСФСР-са командаӧ. [[1988-ӧд во]]ын шедӧдӧма 1-дза места 10 км котӧртігӧн том йӧзлӧн II-ӧд ворсӧмъяс дырйи Свердловскын да пырӧма том йӧзлӧн СССР-са сборнӧйӧ.

Леготин шедӧдлӧма мӧд места ставмирса чемпионатын [[1990-ӧд во]]ын 4х10 км эстафетаын, медводдза места ставмирса Кубокын [[1997-ӧд во]]ын эстафетаын. Пырӧдчылӧма Ставмирса чемпионатъясӧ [[1993]] да [[1995-ӧд во]]ясӧ.

[[1994-ӧд во]]ын СНГ-са команда лыдын ветлӧма Тӧвся Олимпиада ворсӧмъяс вылӧ Лиллехамерӧ ([[Норвегия]]). Гундерсон система серти котӧртігӧн 10 км вылын лоӧма 18-ӧн, 15 км вылын — 17-ӧн.

[[1998-ӧд во]]ын [[Россия]]са сборнӧй команда лыдын пырӧдчӧма Тӧвся Олимпиада ворсӧмъясӧ Нагано карын ([[Япония]]). 30 км вылын вӧлӧма медбурӧн Россияса лыжникъяс пӧвстын да шедӧдӧма 9-ӧд места; 4 х 10 км эстафетаын — 5 места.

Владимир Леготин — лыжиӧн котралӧмын спортын ставмирса мастер.

Сыктывкарын быд во котыртӧ «Альпийские гонки» ордйысьӧмъяс, кодъяс тупкӧны республикаса юркарын лыжиӧн котралан сезон.

== Ӧшмӧсъяс ==
* [https://www.prosport11.ru/athletes/13/ «ПроСпорт11» сайт] 
* [https://www.nbrkomi.ru/str/id/35/2177/ Коми Республикаса Вужвойтырлӧн небӧгаин]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1970-ӧд воясын]]
[[Категория:Коми спортсменъяс]]
[[Категория:Комиын лызьӧн котралысьяс]]
