{{Регион
|Рӧм1                             = {{Рӧм|Рочму}}
|Коми ним                         = Перым Коми кытш 
|Ас ним                           = ''Коми-Пермяцкий округ Пермского края''
|Канпас                           =  Coat_of_Arms_of_Komi-Permyak_Okrug_(2009).png
|Дӧрапас                          =  Flag of Komi-Permyak Okrug.svg
|Канму                            = [[Рочму|Роч Федерация]]
|Кып                              = 
|Статус                           = 
|Ыджыдджык регион                 = [[Перым му]]
|Юклӧм                            = 1 карса кытш, 6 район
|Веськӧдлан шӧрин                 = [[Кудымкар]]
|медыджыт кар                     = 
|Мукӧд ыджыд кар                  =  
|Артман кад                       = [[1925]], [[26 урасьӧм|урасьӧм тӧлысь 26 лун]] 
|Юралысь                          = [[Рычков Виктор Васильевич|Виктор Рычков]]
 |Юралысьлӧн ним                  = Министр
|Юралысь2                         = 
 |Юралысьлӧн ним2                 =  
|БПЛ                              =  
 |БПЛ лыддян во                   =  
 |Места БПЛ серти                 =  
 |морт вывся БПЛ                  =  
 |Морт вывся БПЛ серти места      = 
|Кыв                              = 
|Кывъяс                           = [[Перым коми кыв|Перым Коми]], [[Роч кыв|роч]]
|Олысь лыд                        = 110,4
 |Гижӧдан во                      = 2016 во
 |Став олыссьыс процент           = 
 |Олысьяс лыд серти места         = 
 |Олысьяслӧн тшӧкыдлун            = 3,37
 |Тшӧкыдлун серти места           = 
 |Чужанвуж серти тэчас            = [[Коми войтыр|комияс]] 59%, [[Роч войтыр|рочъяс]] 38% 
 |Эскан серти тэчас               =  
|Мувывтор                         = 32 770
 |Мувывтор серти процент          =  
 |Мувывтор серти места            =  
|Медыджыд вывтас                  =   335
|Шӧр вывтас                       = 
|Медичӧд вывтас                   = 
|Пасьта                           = 
|Кузьта                           = 
|Мусерпас                         = RussiaPermyakia.png
|Мусерпасыслӧн ыджда              =
|Регионлӧн мусерпас               = 
|Кад кытш                         = +5
|Дженьдӧдӧм                       =  
|ISO                              = 
|FIPS                             = 
|Телефон код                      = +7 34260
|Пошта индекс                     =  619000
|Интернет-домен                   = 
|Автомобиль код                   = 59,81,159 
|Сайт                             = http://minkpo.permkrai.ru/
|Категория Commons-ын             = 
|Пасйӧдъяс                        = 
}}
'''Перым Коми кытш''' ({{Lang-ru|Ко́ми-Пермя́цкий о́круг Пермского края}}) — [[Рочму|Роч Федерацияын]] аслыссяма статуса мутас, пырӧ [[Перым край]]ӧ. Куйлӧ [[Урал]] водзын, [[Кама (ю)|Кама]] йылын. Тайӧ [[Коми пермякъяс|коми войтырлӧн]] чужанін. Коми йӧзыслӧн мӧд чужан му — [[Коми Республика]], куйлӧ Коми кытшсянь войвылынджык.
 
Перым Коми кытшлӧн ыдждаыс – 32,77 сюрс км².

Олысь лыд – 127 сюрс морт (2009) (132824 морт 2005 воын), на пöвстысь комияс – 60,2%.

Веськӧдлан шӧрин – [[Кудымкар]]. Кытшас 6 район: [[Гайна район|Гайна]], [[Кӧс район|Кӧс]], [[Кӧч район|Кӧч]], [[Кудымкар район|Кудымкар]], [[Юрла район|Юрла]] да [[Юсьва район|Юсьва]]. Перымса Коми кытшын дзик ӧти кар — Кудымкар, ӧти кар овмӧдчӧмин — [[Пожва (Юсьва район)|Пожва]], 30 [[сикт]], 66 [[посёлок]] да 590 [[грезд]].

Перымса Коми кытш артмӧма [[1925]] вося [[26 урасьӧм|урасьӧм 26 лунӧ]]. Медводз вӧлі пырӧ [[Урал обласьт|Урал (Свердловск) обласьтӧ]], а [[1938]] во бӧрын – [[Перым обласьт|Перым (Молотов) обласьтӧ]].

[[1993]]-[[2005]] воясӧ вӧлі Роч Федерациялӧн асшӧр субъектӧн, шусис [[Перымса Коми асвеськӧдлан кытш]].

[[2005]] вося [[1 ӧшым|ӧшым тӧлысь 1 лунсянь]], асъюралӧмсӧ воштӧм вӧсна, Коми кытшыс лоис аслыссяма статуса мувывторӧн выльысь артмӧм Перым муын.

Перым Коми кытшын веськӧдлӧ Перымсянь индӧм министр. Сылӧн эм аслас веськӧдланін, рочӧн шусьӧ Перым Коми кытшлӧн делöяс серти министерство. Медводдза министрӧн [[2005]]-[[2008]] воясӧ вӧлі [[Баяндин Валерий Ильич|Валерий Баяндин]]. [[2008]] во помсянь [[2012 во]]ӧдз Коми кытшӧн веськӧдліс [[Быкариз Игорь Яковлевич|Игорь Быкариз]], [[2012 во]]ся [[лӧддза-номъя тӧлысь]]сянь веськӧдлӧ [[Рычков Виктор Васильевич|Виктор Рычков]].

Перым Коми кытш олӧ Урал кад серти: муюгыд (Гринвич) кад + 5 час (гожӧмнас + 6 час), Мӧсква кад + 2 час.

Коми кытшын сьӧм – роч шайт (руб). 1 шайт = 100 ур.

Перым коми войтыр олӧны вӧр лэдзӧмӧн, тшак-вотӧс чукӧртӧмӧн да йӧв-яй вузалӧмӧн.

Коми кытшын абу кӧрт туй. Кудымкарсянь кӧрт туй дiнӧдз (Менделеёв нима станцияӧдз) колӧ мунны 100 км.

== Ним ==
'''Перым Коми кытш''' рочӧн шусьӧ '''Коми-Пермяцкий округ Пермского края'''. Татӧн олысь войтырыс ассьыс кытшсӧ шуӧны '''Коми округ'''. Тайö регионсö медводз вöлi шуӧны '''Коми (пермяцкӧй) национальнӧй округ''', [[1937]] во бӧрын – '''Коми-Пермяцкӧй национальнӧй округ''', [[1977]] восянь – Роч муын выль Оланподув (Конституция) лэдзӧм бӧрын, кытшыслӧн нимыс лоис '''Коми-Пермяцкӧй автономнӧй округ''' (комиӧн — '''Перымса Коми асшӧр кытш'''). Торъя регионлысь асшӧрлун воштӧм бӧрын кытшыслӧн тыр нимыс лоӧ '''Перым Коми кытш'''.

Ассьыс нимсӧ кытшыс босьтӧма татӧн важынсянь олысь [[Коми пермякъяс|коми войтырлӧн]] ним серти, код вӧсна сійӧ и вӧлі лӧсьӧдӧма.

== Статус ==
[[Файл:Komi kych doryn pas.JPG|thumb|right|350 px|Коми кытш дорын пас]]

Коми кытшыслы ӧнiя статусcö вӧлі пуктӧма [[2007]] вося [[косму тӧлысь]]ö, кор Перым муысь Оланпас лэдзан ӧксян (Законодательнӧй собраннё) вынсьӧдіс Перым мулысь Устав.

Сы серти Коми кытшыслӧн мутасыс (территория) кольӧ сы ыджда жӧ, мый ыджда вӧлі Перым мукӧд ӧтлаасьтӧдз.

Перым Коми кытшын артмӧдӧма ӧти мандата кык бӧрйысян кытш.
Перым муса юралысьлысь  шуӧмъяссӧ Коми кытшын пӧртӧ олӧмӧ Перым Коми кытшса делӧяс серти министерство. Сійӧн веськӧдлӧ Перым муысь министр, кодi лоӧ Коми кытшын юралысьӧн.

Уставлӧн 42 параграф серти Перым му (государство) нимсянь веськӧдлан органъяслы колӧ лӧсьӧдны уджнысӧ сідз, '''медым перым коми войтырлӧн сӧвмис кыв, лов культура да этнос'''.

Перым Коми кытшын каналан кылӧн лоӧ [[роч кыв]]. Сыкӧд ӧтлаын веськӧдлан керкаясын позьӧ сёрнитны и комиӧн ([[Перым коми кыв]] вылын).

== Юклӧм ==
[[Файл:Location of Komi-Perm Okrug (Perm Kray).svg|thumb|right|200 px|Перым Коми кытш]]

Перым Коми кытшӧ пырӧ квайт район да ӧти кар.
{| border=1
!Район ним
!Ыджда 
(км²)
!Олысь лыд 
(сюрс морт)
!Кымын 
оланiн
!Юрсикт
|-
|[[Гайна район]] 
|14928
|21
|51
|[[Гайна (сикт)|Гайна]]
|-
|[[Кӧс район]] 
|3462
|10
|61
|[[Кӧс (сикт)|Кӧс]]
|-
|[[Кӧч район]] 
|2700
|12,3
|79
|[[Кӧч (сикт)|Кӧч]]
|-
|[[Кудымкар район]] 
|4741
|29,9
|295
|[[Кудымкар]]
|-
|[[Юрла район]] 
|3831
|12,2
|94
|[[Юрла (сикт)|Юрла]]
|-
|[[Юсьва район]]
|3100
|29,5
|166
|[[Юсьва (сикт)|Юсьва]]
|}

Коми районъясӧн лыддысьӧны Гайна, Кӧс, Кӧч, Кудымкар да Юсьва, дзик роч районӧн — Юрла.

Войвыв районъяс лыдӧ пырӧны Гайна, Кӧс, Кӧч да Юрла районъяс, лунвыв районъясӧн лоӧны – Кудымкар да Юсьва.

== География ==
[[File:Permyakia03.png|thumb|right|250px]]
Перым Коми кытш куйлӧ Рочмуын Европа юкӧнас, [[Урал (керӧс)|Урал]] керӧссянь рытланьын, [[Кама (ю)|Кама]] йылын. Перым муын кытшыс куйлӧ рытыввойвылын.

Кытш олӧ IV час отын, Мӧсквакӧд торъялӧм — +2 час.

'''Мувывтор'''

Муыслӧн ыджда 32,77 сюрс км², Перым мулӧн 20,4%. Коми кытш ыджыдджык сэтшӧм канмуясысь, кыдзи [[Албания]], [[Армения]] да [[Бельгия]].

Перым Коми кытшлӧн войвывсянь лунвывланьӧ кузьтаыс 280 км, рытыввывсянь асывланьӧ — 180 км.

Кытш куйлӧ вывтасiна паськыдъясын. Сылӧн медвылыс чут: войвылын 61°04′ о. п., 52°52′ а. к., лунвылын 58°33′ о. п., 54°47′ а. к., рытыввылын 69°32′ о. п., 51°47′ а. к., асыввылын 59°15′ о. п., 56°15′ а. к.

Войвылас кытшыскӧд орччӧн куйлӧ коми йӧзыслӧн мӧд чужан му — [[Коми Республика]], рытыввылас — [[Киров обласьт]]лӧн [[Камакатыд район|Камакатыд]] да [[Зюзьдін район|Зюзьдін]] районъяс, лунвылын — Перым муысь [[Сива район|Сива]], [[Карагай район|Карагай]] да [[Ильинск район|Ильинскӧй]] районъяс, асыввылын — Перым муысь [[Добрянка район|Добрянка]], [[Усоллё район|Усоллё]], [[Совкар район|Совкар]] да [[Чердiн район|Чердiн]] районъяс.

== Дöрапас да канпас ==
[[Файл:Coat of arms of the Komi-Permyak Okrug.svg|100px|thumb]]
== Войтыр ==
== История ==
== Политика ==
== Овмӧс ==
== Культура ==
== Религия ==
== Велӧдӧм ==
== Дзоньвидзалун ==
== Спорт ==
== Видзӧд сідзжӧ ==
* [[Коми Республика]]
* [[Комияс]]
* [[Коми пермякъяс]]
* [[Коми кыв]]

== Ӧтуввез ==
* [http://www.minkpo.permkrai.ru/ Коми кытш делöяс серти министерстволӧн сайт]
* [http://parmanews.ru/ «Парма-новости» газетлӧн сайт]
* [http://www.gazetaparma.ru/ «Парма» газетлӧн сайт]
* [http://kudymkar.org/ Коми кытшса сайт «kudymkar.org» = «komiperm.ru»]
* Коми кытшлӧн важ сайтъяс: [http://www.komipermyatskiiao.ru/], [http://www.komiokrug.ru/], [http://okrug.perm.ru/]
* [http://finugor.ru/ru Фин-йӧгра юӧртан шӧрин]

== Ӧшмӧсъяс ==
* Бачев Г.Т., Зубов Ю.П. Страницы истории Коми-Пермяцкого автономного округа. – [[Перым]], [[1995]]. ISBN 5-88-9-008-6.
* География Коми-Пермяцкого автономного округа. – [[Перым]], [[1992]]. ISBN 5-7625-0162-0.
* Коми-пермяккез. – [[Кудымкар]], [[2008]]. ISBN 978-963-9876-09-05.
* Коми-Пермяцкий автономный округ. Страницы истории. – [[Кудымкар]], [[1988]]. ISBN 5-7625-0178-7.
* Коми-Пермяцкий автономный округ на рубеже веков. – [[Кудымкар]], [[2000]]. ISBN 5-87901-051-1.
* Коми-Пермяцкий национальный округ. – [[Москва]]-[[Ленинград]], [[1948]].

== Ыстӧдъяс ==
<references/>

{{Регионъяс Рочмуын}}

[[Категория:Перым Коми кытш]]
