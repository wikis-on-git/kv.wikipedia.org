'''Попов Серафим Öльöксеевич''' (комиöн '''Öльöш Сим''';[[1913]]-[[2003]]) тайö коми гижысь, [[Коми АССР-са народнöй поэт|"Коми АССР-са народнöй поэт"]] ([[1984]]), [[РСФРС]]са [[культураын заслуженнöй уджалысь]] ([[1972]]), [[CCCР]]са [[Гижысь котырӧ]] пырысь ([[1943]]).

== Олан туй ==
* [[1913]], [[7 тӧв шӧр|тöвшöр 7-öд лунö]] - чужис крестьянин семьяын [[Княжпогост район]]са [[Зöвсьöрт]] (''Жешарт'') сиктын.

Гражданскöй война бöрын зонка велöдчис школаын. Уна сьöкыдлун петiс сылöн челядьдырся кад вылö: сьöкыд удж и тшыгъялöм. [[1924]] воö С. Попов аслас вокыскöд, кодi лоис сизим вося школаын директорöн, мöдöдчисны [[Глотов]]о сиктö.

Гижысь бöрынджык казьтывлiс пöсь кывйöн, медрадейтана, виччысяна коми кыв урокъяс, кодъясöс сэк кадö нуöдлiс [[Доронин Павел Григорьевич|Павел Доронин]].

Сизим вося школа помалöм бöрын С. Попов велöдчис [[Емдін]]са мöд степеня школаын. Бöрас уджалiс вöр пöрöданiнын, [[Эжва]] кузя кылӧдіс пуръяс [[Кардор|Архангельск]]öдз. 

* [[1934]] воын гижысьöс босьтiсны Гöрд Армияö.

Гижны Серафим Попов заводитiс школаын велöдчигöн, но тайö кывбуръясыс эз воны миян кадöдз, ачыс гижысь нимтывлiс найöс «шуточные опыты». Медводдза кывбур, кодi вöлi йöзöдöма 1937 воын - «Томлун». Лирика геройöн медводдза кывбуръясын лоö «выль морт», быдмысь да ставсö окотитысь тöдны партиялöн воспитанник.

Войнаöдз, Серафим Поповлöн тыдалö куим тематическöй визь: томлун, удж да оборона.Тайö визьö пырöны «Гожöмын» (1938), «Рöдиналы» (1938), «Майскöй» (1940), «Тувсов асылö» (1940), «Бригада» (1941) да мукöд.

С.Попов вöлi [[Айму вӧсна Ыджыд тыш]] (Великöй Отечественнöй война) вылын, и тайö визьыс пырö сылöн творчествоö уна кад кежлö. Сiй висьталö и солдатлöн быдлунъя олöм йылысь, и кыдз найö öти ыджыд вынöн тышкасьöны врагкöд, и кыдзи усьöны том зонкаяс, а юрас налöн сöмын рöдина, ас сикт да мамлöн чужöм.

* [[1943]] воӧ пырӧ [[CCCР]]са [[Гижысь котырӧ]]. 

Война колис ыджыд дой гижысьлöн сьöлöмас. [[1953]] воын йӧзӧдіс «Сталинградскöй баллада», кодi вӧлі сиöма дас квайт гвардеецлы, кодъяс сетiсны ассьныс вынсӧ Рöдина дорйигӧн. Гижысь петкöдiс выль возвышенно-героическöй баллада прöст салдатъяс йылысь. Балладаяс босьтöны ыджыд юкöн гижысьлöн творчествоын. На лыдö тшöтш пырöны «Баллада о партийном билете», «Куслытöм би йылысь баллада» (1975), «Квайт сус пу йылысь баллада» (1973) да мукöд.

Серафим Попов кывбуръяс кындзи тшöтш уджавлiс и поэмаяс вылын: «Машук» (1958), «Вошлытöм морт» (1958), «Вöрса мойд», «Учитель» (1960).

Быд пöлöс тема вöрзьöдö гижысьлысь сьöлöмсö, кажитчö быттьö сiйö полö мыйкö кольны, мыйкö не аддзыны, та вöсна и гижö став йылысь. Сылöн гижöдъясын и эм ас му радейтöм, гижысь пасйö и сылысь мичсö и рамлунсö, и кыдзи вöр-ва олö морткöд öти öтувъя олöм. С.Попов - гижысь, код внимание улысь оз вермы нинöм вошны, быд прöст явлениеын сiйö аддзö мыйкö сьöлöм вöрзьöдысь тор.
 
60-öд воясö Серафим Попов гижис историко-патриотическöй поэмаясысь цикл, кöнi восьтöма куим том мортлöн образ: Костя Никифоровлöн, Вася Шахтаровлöн да Дима Бушуевлöн. Тайö характеръясыс аддзисны аслас олöмсö «Щугöрса зон» (19660, «Варыш Вась» (1966), «Ме вöлi ракетчикöн мама» (1967) поэмаясын. 

Гижысьлöн корсьöмъясыс тыдалöны «Мирон мыльк» (1963), «Мам» (1963), «Пыста ыб» (1964), «Илыдз йылын» драмаын. Сiйö жö кадö петö уна кывбур разнöй тематика вылö. 1960 воö петö «Лöз енэж улын» сборник, кытчö пыртöма уна выль кывбур. 

Война бöрын морт мöд ногö заводитö видзöдны олöм вылö. Война колис дой гижысь сьöлöмын, и кор гижысь аддзис мый му пасьта киссьö морт вир, сiйö ёна перживайтис, тöждысис йöз вöсна. Тайö тыдалö «Лулумбалöн сьöлöм» (1964), кöнi пасйысьö, мый быд вир тусьыс, кодi усис Лулумбалöн, сэтысь петас вöлялöн дзоридз. Кор ылi муын, Чилиын ыпнитiс фашистскöй террор, гижысь аслас сьöлöмкылöмъяссö лэдзис «Пабло Нерудалы» (1974) кывбурын. 

Уна критик пасйисны, мый художествоа кыв да изобразительнöй средствояс дiнö, гижысь эз ёна матысмы. Уна кывбурын сьöктöдöма абу коми кывъясöн «глетчер», «контраст», «отважнöй», «страшнöй», «общöй», да мукöд. Серафим Поповлöн творчествоын тыдалö аслас модернизация, кыв лоис современнöйöн.

* [[2003]], [[11 моз|моз 11 лун]] - гижысь кувсис Сыктывкарын.

== Наградаяс ==
* [[1971]] - [[Коми АССР]]са [[Государственнöй премия босьтысь]]
* [[1972]] - [[РСФРС]]са [[культураын заслуженнöй уджалысь]
* [[1984]] - коми литература сöвмöдöмысь сылы сетісны [["Коми АССР-са народнöй поэт"]] почёт ним.
* [[2001]] - [[Коми Республика]]са [[Государственнöй премия босьтысь]]
* "Дружба народов" орден.
* "Знак почёта" орден.

== Ӧшмӧсъяс ==
* ''Попов С.А.'' Лöз енэж улын. - Сыктывкар, Коми кн. изд-во, [[1960]].
* [[Дёмин Владимир Николаевич|Демин В.Н.]] На небе звезда. - Сыктывкар, Коми кн. изд-во, [[1994]]. - С.186-201.
* История коми литературы. - Сыктывкар, Коми кн. изд-во, [[1981]]. - Т.3. - С.112-130

[[Категория:Персоналия:Коми]]
[[Категория:Коми гижысьяс]]

[[ru:Попов, Серафим Алексеевич]]
