'''Попов Серафим Алексеевич''' (комиöн '''Öльöш Сим'''; [[1913]]-[[2003]]) тайö [[коми кыв|коми]] [[Коми гижысьяс анбур серти|гижысь]], [[Коми АССР-са нимйӧза гижысь|«Коми АССР-са нимйӧза поэт»]] ([[1984]]), [[РСФРС]]-са культураын нимодана уджалысь ([[1972]]), [[CCCР]]са Гижысь котырӧ пырысь ([[1943]]).

== Олан туй ==
* [[1913]], [[8 тӧв шӧр|тöвшöр тӧлысь 8 лун]] — чужис крестьянин семьяын [[Княжпогост район]]са [[Зӧвсьӧрт]] сиктын.
* Гражданскöй война бöрын зонка велöдчис школаын. Уна сьöкыдлун петiс сылöн челядьдырся кад вылö: сьöкыд удж и тшыгъялöм.
* [[1924]] — С. Попов аслас вокыскöд, кодi лоис сизим вося школаын директорöн, мöдöдчисны [[Слӧбӧда (Удора район)|Слобода]] сиктö. Гижысь бöрынджык казьтывлiс пöсь кывйöн, медрадейтана, виччысяна коми кыв урокъяс, кодъясöс сэк кадö нуöдлiс [[Доронин Павел Григорьевич|Павел Доронин]].
* Сизим вося школа помалöм бöрын С. Попов велöдчис [[Емдін]]са мöд тшупӧда школаын. Бöрас уджалiс вöр пöрöдчанiнын, [[Эжва]] кузя кылӧдіс пуръяс [[Кардор|Архангельск]]öдз. 
* [[1934]] — гижысьöс босьтiсны Гöрд Армияö.
* [[2003]], [[11 моз|моз тӧлысь 11 лун]] — гижысь кувсис [[Сыктывкар]]ын.

== Гижан удж ==
Гижны Серафим Попов заводитiс школаын велöдчигöн, но тайö кывбуръясыс эз воны миян кадöдз, ачыс гижысь нимтывлiс найöс «шуточные опыты». Медводдза кывбур, кодi вöлi йöзöдöма [[1937]] воын - «Томлун». Лирика геройöн медводдза кывбуръясын лоö «выль морт», быдмысь да ставсö окотитысь тöдны партиялöн воспитанник.

[[Айму вӧсна Ыджыд тыш]]öдз Серафим Поповлöн тыдалö куим тематическöй визь: томлун, удж да оборона. Тайö визьö пырöны «Гожöмын» ([[1938]]), «Рöдиналы» ([[1938]]), «Майскöй» ([[1940]]), «Тувсов асылö» ([[1940]]), «Бригада» ([[1941]]) да мукöд кывбур.

С.Попов вöлi [[Айму вӧсна Ыджыд тыш]] вылын, и тайö визьыс пырö сылöн творчествоö уна кад кежлö. Сiйӧ висьталö и солдатлöн быдлунъя олöм йылысь, и кыдз найö öти ыджыд вынöн тышкасьöны врагкöд, и кыдзи усьöны том зонкаяс, а юрас налöн сöмын рöдина, ас сикт да мамлöн чужöм.

[[1943]] воӧ пырӧ [[CCCР]]са Гижысь котырӧ. 

Война колис ыджыд дой гижысьлöн сьöлöмас. [[1953]] воын йӧзӧдіс «Сталинградскöй баллада», кодi вӧлі сиöма дас квайт гвардеечлы, кодъяс сетiсны ассьныс вынсӧ Рöдина дорйигӧн. Гижысь петкöдiс выль возвышенно-героическöй баллада прöст салдатъяс йылысь. Балладаяс босьтöны ыджыд юкöн гижысьлöн творчествоын. На лыдö тшöтш пырöны «Баллада о партийном билете», «Куслытöм би йылысь баллада» ([[1975]]), «Квайт сус пу йылысь баллада» ([[1973]]) да мукöд.

Серафим Попов кывбуръяс кындзи тшöтш уджавлiс и поэмаяс вылын: «Машук» ([[1958]]), «Вошлытöм морт» ([[1958]]), «Вöрса мойд», «Учитель» ([[1960]]).

Быд пöлöс тема вöрзьöдö гижысьлысь сьöлöмсö, кажитчö быттьö сiйö полö мыйкö кольны, мыйкö не аддзыны, та вöсна и гижö став йылысь. Сылöн гижöдъясын и эм ас му радейтöм, гижысь пасйö и сылысь мичсö и рамлунсö, и кыдзи вöр-ва олö морткöд öти öтувъя олöм. С.Попов - гижысь, код внимание улысь оз вермы нинöм вошны, быд прöст явлениеын сiйö аддзö мыйкö сьöлöм вöрзьöдысь тор.
 
1960-öд воясö Серафим Попов гижис историко-патриотическöй поэмаясысь цикл, кöнi восьтöма куим том мортлöн образ: Костя Никифоровлöн, Вася Шахтаровлöн да Дима Бушуевлöн. Тайö характеръясыс аддзисны аслас олöмсö «Щугöрса зон» ([[1966]]), «Варыш Вась» ([[1966]]), «Ме вöлi ракетчикöн мама» ([[1967]]) поэмаясын. 

Гижысьлöн корсьöмъясыс тыдалöны «Мирон мыльк» ([[1963]]), «Мам» ([[1963]]), «Пыста ыб» ([[1964]]), «Илыдз йылын» драмаын. Сiйö жö кадö петö уна кывбур разнöй тематика вылö. [[1960]] воö петö «Лöз енэж улын» сборник, кытчö пыртöма уна выль кывбур. 

Война бöрын морт мöд ногö заводитö видзöдны олöм вылö. Война колис дой гижысь сьöлöмын, и кор гижысь аддзис мый му пасьта киссьö морт вир, сiйö ёна переживайтис, тöждысис йöз вöсна. Тайö тыдалö «Лулумбалöн сьöлöм» ([[1964]]), кöнi пасйысьö, мый быд вир тусьыс, кодi усис Лулумбалöн, сэтысь петас вöлялöн дзоридз. Кор ылi муын, Чилиын ыпнитiс фашистскöй террор, гижысь аслас сьöлöмкылöмъяссö лэдзис «Пабло Нерудалы» ([[1974]]) кывбурын. 

Уна критик пасйисны, мый художествоа кыв да серпасалана средствояс дiнö, гижысь эз ёна матысмы. Уна кывбурын сьöктöдöма абу коми кывъясöн «глетчер», «контраст», «отважнöй», «страшнöй», «общöй», да мукöд. Серафим Поповлöн творчествоын тыдалö аслас модернизация, кыв лоис современнöйöн.

== Небӧгъяс ==
=== Комиӧн ===
* Лӧз енэж улын. — [[Сыктывкар]]: [[Коми небӧг лэдзанін|Коми кн. изд-во]], [[1960]].

=== Рочӧдӧм ===

== Наградаяс ==
* [[1971]] — [[Коми АССР]]са [[Государственнöй премия босьтысь]]
* [[1972]] — [[РСФРС]]са культураын нимӧдана уджалысь
* [[1984]] — коми литература сöвмöдöмысь сылы сетісны «Коми АССР-са нимйӧза поэт» почёт ним.
* [[2001]] — [[Коми Республика]]са канму премиа босьтысь
* «Войтыръяслӧн ёртасьӧм» орден.
* «Почёт пас» орден.

== Ӧшмӧсъяс ==
* [[Дёмин Владимир Николаевич|Демин В.Н.]] На небе звезда. — [[Сыктывкар]]: [[Коми небӧг лэдзанін|Коми кн. изд-во]], [[1994]]. — С. 186-201.
* История коми литературы. — [[Сыктывкар]]: [[Коми небӧг лэдзанін|Коми кн. изд-во]], [[1981]]. — Т.3. — С.112—130
* [http://www.nbrkomi.ru/page/1854/ Коми Республикаса Национальнӧй библиотека]

[[Категория:Персоналия:Коми]]
[[Категория:Коми гижысьяс]]

[[ru:Попов, Серафим Алексеевич]]
