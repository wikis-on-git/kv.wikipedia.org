'''Серафим Алексеевич Попов''' чужліс январ 7-öд лунö 1913 воö,  крестьянин семьяын Зöвсьöрт (Жешарт) сиктын.
Гражданскöй война  бöрын зонка велöдчис школаын. Уна сьöкыдлун петiс сылöн челядьдырся кад вылö:  сьöкыд удж и тшыгъялöм. 1924 воöö С. Попов аслас вокыскöд, кодi лоiс сизим вося школаын директорöн, мöдöдчисны Глотово сиктö.

Гижысь бöрынджык казьтывлiс пöсь кывйöн, медрадейтана, виччысяна коми кыв урокъяс, кодъясöс сэк кадö нуöдлiс Павел Григорьевич Доронин.

Сизим вося школа помалöм бöрын С. Попов велöдчiс Усть-Вымса мöд степеня школаын. Бöрас уджавiс вöрпöрöданiнын, Эжва вывтi нуöдлiс пуръяс Архангельскöдз. 1934 воын гижысьöс вöлi босьтöма Гöрд Армияö.

Гижны Серафим Попов заводитiс школаын велöдчигöн, но тайö кывбуръясыс эз воны миян кадöдз, ачыс гижысь нимтывлiс найöс «шуточные опыты». Медводдза кывбур кодi вöлi йöзöдöма 1937 воын «Томлун». Лирика геройöн медводдза кывбуръясын лоö «выль морт», быдмысь да ставсö окотитысь тöдны  партиялöн воспитанник.

Войнаöдз, Серафим Поповлöн тыдалö куим тематическöй визь: томлун, удж да оборона.Тайö визьö пырöны «Гожöмын» 1938, «Рöдиналы» 1938, «Майскöй»1940, «Тувсов асылö» 1940, «Бригада» 1941 да мукöд.

С.Попов вöлi Великöй Отечественнöй война вылын, и тайö визьыс пырö сылöн творчествоö уна кад кежлö. Сiй висьталö и солдатлöн быдлунъя олöм йылысь, и кыдз найö öти ыджыд вынöн тышкасьöны врагкöд, и кыдзи усьöны том зонкаяс, а юрас налöн сöмын рöдина, ас сикт да мамлöн чужöм.

Война колис ыджыд дой гижысьлöн сьöлöмас. 1953 воын аддзис свет «Сталинградскöй баллада», кодi сиöма дас квайт гвардеецлы. Кодъяс сетiсны став аслас вын Рöдина дорйиг. Гижысь пекöдiс выль возвышенно-героическöй баллада  прöст салдатъяс йылысь. Балладаяс босьтöны ыджыд юкöн гижысьлöн творчествоын. На лыдö тшöтш пырöны «Баллада о партийном билете», «Куслытöм би йылысь баллада» 1975, «Квайт сус пу йылысь баллада» 1973 да мукöд.

Серафим Попов кывбуръяс кындзи тшöтш уджавлiс и поэмаяс вылын: «Машук»1958, «Вошлытöм морт» 1958, «Вöрса мойд», «Учитель» 1960.
Быд пöлöс тема вöрзьöдö гижысьлысь сьöлöмсö, кажитчö быттьö сiйö полö мыйкöкольны, мыйкö не аддзыны, та вöсна и гижö став йылысь. Сылöн гижöдъясын и эм ас му радейтöм, гижысь пасйö и сылысь мичсö и рамлунсö, и кыдзи вöр-ва олö морткöд öти öтувъя олöм. С.Попов гижысь, код внимание улысь оз вермы нинöм вошны, быд прöст явлениеын сiйö аддзö мыйкö сьöлöм вöрзьöдысь тор.
 
60-öд воясö Серафим Попов гижис историко-патриотическöй  поэмаяслöн цикл, кöнi восьтöма куим том мортлöн образъяс;  Костя Никифоровлöн, Вася Шахтаровлöн да Дима Бушуевлöн. Тайö характеръясыс аддзисны аслас олöмсö «Щугöрса зон» 1966, «Варыш Вась»  1966, «Ме вöлi ракетчикöн мама» 1967 поэмаясын. 

Гижысьлöн корсьöмъясыс тыдалöны «Мирон мыльк» 1963, «Мам» 1963, «Пыста ыб» 1964, «Илыдз йылын» драмаын. Сiйö жö кадö петö уна кывбур разнöй тематика вылö. 1960 воö петö «Лöз енэж улын» сборник, кытчö пыртöма уна выль кывбур. 

Война бöрын морт мöд ногö заводитö видзöдны олöм вылö. Война колис дой гижысь сьöлöмын, и кор гижысь аддзис мый му пасьта киссьö морт вир, сiйö ёна перживайтис, тöждысис йöз вöсна. Тайö тыдалö «Лулумбалöн сьöлöм» 1964, кöнi пасйысьö, мый быд вир тусьыс, кодi усьис Лулумбалöн, сэтысь петас вöлялöн дзоридз.  Кор ылi муын, Чилиын ыпнитiс фашистскöй террор, гижысь аслас сьöлöмкылöмъяссö лэдзис «Пабло Нерудалы» 1974 кывбурын. 

Уна критик пасйисны, мый художествоа кыв да изобразительнöй средствояс дiнö, гижысь эз ёна матысмы. Уна кывбурын сьöктöдöма абу коми кывъясöн «глетчер», «контраст», «отважнöй», «страшнöй», «общöй», да мукöд. Серафим Поповлöн творчествоын тыдалö аслас модернизация, кыв лоис современнöйöн.

2003 воö гижысь кувсис.

'''ЛИТЕРАТУРА''':

1.Серафим Попов «Лöз енэж улын» Сыктывкар, Коми книж изд-во. 1960

2. В Н. Демин «На небе звезда» Сыктывкар , Коми кн. изд-во , С.186-201

3. История коми литературы. Т 3 Сыктывкар, Коми кн. изд-во 1981 С.112-130
