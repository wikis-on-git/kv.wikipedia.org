[[Файл:Willow grouse standing.jpg|thumb|300px|right|Юсь]]

'''Юсь''' ({{lang-la|Lagopus lagopus}}; {{lang-ru|лебедь}}) — миян вӧр-ваын олысь лэбачьяс пӧвстын медся ыджыд.

== Ыджда да рöм == 
Джуджданас муртса абу кык метр, а сьӧктанас овлывлӧ 13 килограммӧдз. Бордйыс кык да джын метр пасьта. Гӧн рӧмыс лым кодь еджыд, нырыс кольквиж либӧ вижовгӧрд, сӧмын йылыс да крукыльыс сьӧд, синмыс перкаль. Пукаланінсяньыс сьӧкыда кыпӧдчигас вель унаысь йӧткыштчалӧ кокнас и борднас ва веркӧсӧд.

== Паськалöм ==
Позсӧ вӧчӧ ыджыдӧс — метр пасьта кымын, тэчӧ сійӧс шепта турунъяслӧн заысь, эжӧрысь да нитшкысь. Тайӧ мича пӧткаыс веж петкӧдлана кыдзи ловъя дырйиыс, сідз и серпасъяс вылын. Уна шусьӧг да сьыланкыв тэчӧма сы йылысь быд войтырлӧн.

Коми муын гожйӧ кык пӧлӧс юсь. Ӧтиыс — ыджыд юсь («лебедь-кликун») ёнджыка олӧ пармаын. Паныдасьлывлӧ [[Печӧра (ю)|Печӧра]] ковтысын — кывтыдас и катыдас, [[Войвыв Мылва]] пӧлӧн, [[Ву (ю)|Ву ю]] йылын. Быдтысьлывлӧ пӧ и [[Ыджыд Кадам ты]] гӧгӧрын. Локтӧны миянӧ водз тулыснас, йи вӧрзьытӧдз на. Овмӧдчыны бӧрйӧны вӧрпытшса лӧнь ты. Ичӧтик кӧ тыыс, сӧмын ӧти гозъя кольччӧ. Мукӧдыслы лоӧ мӧдлаӧ мунны. Позсӧ лӧсьӧдӧны тыдавтӧминӧ, туруна-баддя местаӧ. Пӧжны пуктӧны ки пыдӧс пасьта нёль либӧ квайт кольк. Эньыс пукалӧ позъяс нелямын лунӧдз. Пияныс кыпӧдчӧны борд йылӧ моз тӧлысьлӧн мӧд джынъяс. Лунвылӧ лэбзьӧны [[йирым тӧлысь]] помасигӧн. Тӧвйӧны [[Германия]]ын да Скандинав муын, Рытыввыв [[Европа]]лӧн мукӧд юкӧнын.

== Поздйысьöм, оласног да сёян ==

== Рöдвуж кыв вылын ==

== Ӧшмӧсъяс ==
* [[Ракин Анатолий Николаевич|''Ракин А.Н.'']] Вӧр-васа олысьяс. — [[Сыктывкар]]: Анбур, [[2017 во|2017]]. — 240 л.б.

== Ыстӧдъяс ==
<references/>

[[Категория:Лэбачьяс]]
