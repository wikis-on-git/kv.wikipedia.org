'''Лебедев Михаил Николаевич''' (22.10.1877 – 5.03.1951) чужис [[Вöлöгда губерния|Вöлöгда губерниялöн]] [[Усть–Сысольск уезд|Усть–Сысольск уездса]] [[Межадор]] сиктын (öнi [[Коми Республика|Коми Республикаса]] [[Сыктыв район]]). Велöдчис Усть–Сысольскса уезднöй училищеын, уджалiс [[Кöрткерöс|Кöрткерöсын]] да [[Покча|Покчаын]] писарлы отсасьысьöн. Сöвет власьт пуксьöм бöрын волi секретарöн Кöрткерöсса гöльяслöн комитетын да судын. Унджык кадсö олiс Кöрткерöсын.
Михаил Лебедев – выль коми литератураын подув пуктысьяс пиысь öти. Гижны босьтчис дас куим арöсöн. Тöдса кыдз поэт, прозаик да драматург. Медводдза повесьтьяссö "За богом молитва, за царем служба не пропадут", "Последние дни Перми Великой", "Таня Осинина", "Среди медведей" гижлiс роч кыв вылын. 1917–öд вося октябрь революцияöдз на кутiс лöсьöдавны кывбуръяс комиöн. Бура тöдic коми йöзкостса висьтъяс. Та подув вылын коми йöзлöн важ олöм йылысь лöсьöдiс поэма–мойдъяс "Кöрт Айка" да "Яг морт". Басняясас серавлiс юысьясöс да дышъясöс. М. Лебедев гижлiс и челядьлы. Сiйö лöсьöдic коми литератураын выль жанр – оперетка. Гижысьлысь "Мича ныв", "Тун" да "Настук" опереткаяссö сувтöдлicны сцена вылын.
1939–öд воын литератураын ыджыд уджысь М. Н. Лебедевлы вöлi сетöма "Знак Почета" орден.
Дзебöма Кöрткерöсын.

[[Категория:Персоналия:Коми]]
[[Категория:Персоналия анбурöд]]

[[ru:Лебедев, Михаил Николаевич]]
