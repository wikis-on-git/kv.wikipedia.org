{{Персоналия}}
'''Рекемчук Александр Евсеевич''' ([[1927 во|1927]]—[[2017 во|2017]]) — [[коми кыв|коми]] [[Коми гижысьяс анбур серти|гижысьясӧс]] [[роч кыв]] вылӧ вуджӧдысь, роч гижысь, киносценарист.

== Олан туй ==
Александр Рекемчук чужӧма [[1927 во]]ся [[25 ӧшым|ӧшым тӧлысь 25 лунӧ]] [[Одесса]]ын. [[1952 во]]ын помалӧма Литературнӧй институт. Медводдза курс бӧрас ас кӧсйӧм серти мунӧма [[Сыктывкар]]ӧ. Тані [[1947 во]]сянь [[1959 во]]ӧдз сійӧ журналисталӧма «За новый Север» газет редакцияын (сёрӧнджык кутіс шусьыны [[«Красное знамя»]]). Сэсся корреспонденталӧма «Красное знамя» газетын [[Уква]]ын. 1948 восянь веськӧдлӧма Укваса литература котырӧн. Медым кольччыны Коми АССР-ын, гижысь вуджӧма Литературнӧй институтлӧн заочнӧй юкӧнӧ.

Сыктывкарын Александр Рекемчук гӧтрасьӧма Луиза Потолицынакӧд, и [[1963 во]]ын найӧ вуджӧмаӧсь овны [[Москва]]ӧ.

[[1970 во]]сянь пырӧ РСФСР-са гижысь котырлӧн правленньӧӧ, [[1970|1971-сянь]] — СССР-са гижысь котырӧ. [[1975 во]]сянь Александр Евсеевич веськӧдлӧма Литинститутлӧн кафедраса «Литературное мастерство» семинарӧн.

Кулӧма [[2017 во]]ся [[6 сора|сора тӧлысь 6 лунӧ]]<ref>[https://komiinform.ru/news/150195/ Умер писатель и сценарист Александр Рекемчук // «Российская газета» (2017.07.07 лун; рочӧн)]</ref>

== Гижан удж ==
Медтӧдса гижӧдъясыс — «Молодо-зелено», «Мальчики», «Нежный возраст», «36 и 6» да «Хлопоты» повесьтъяс, «Мамонты» очерк чукӧр. Гижӧдъяссӧ вуджӧдӧма уна кыв вылӧ. Сылӧн сценарийяс серти лӧсьӧдӧма 11 кинофильм.

Уна гижӧдын лоӧмторъясыс мунӧны [[Коми АССР|Комиын]], а «Тридцать шесть и шесть» автобиографическӧй романын серпасалӧма войвывса «Город-на-реке», мый улын кокни тӧдмавны [[Сыктывкар]].

[[Сыктывкар]]ын торъя небӧгъясӧн вӧлі йӧзӧдӧма «Стужа» ([[1956]]) да «Берега» ([[1958]]) висьт чукӧръяс, «Время летних отпусков» повесьтъяс да висьтъяс чукӧр ([[1959]]), «Скудный материк» роман ([[1968]]). [[2006 во]]ын йӧзӧдӧма «Мамонты» выль небӧг - рӧдвуж йывсьыс эпическӧй гижӧд.

Вуджӧдіс [[роч кыв]] вылӧ коми гижысьяслысь небӧгъяссӧ.<ref>[https://komiinform.ru/news/150195/ На 90-м году жизни скончался писатель и сценарист Александр Рекемчук // «Комиинформ» юӧр сетан агентство (2017.07.08; рочӧн)]
</ref>

== Наградаяс ==
* [[Уджвывса Гӧрд Дӧрапас орден]] (кыкысь) ([[1976 во|1976]], [[1984 во|1984]])
* [[Почёт орден (СССР)|«Почёт пас» орден]] ([[1984 во|1984]])
* [[Войтыръяслӧн Ёрталун орден]] ([[1997 во|1997]])
* Россияын вылыс школасаса нимӧдана уджалысь ([[2004 во|2004]])

== Ӧшмӧсъяс ==
* [https://web.archive.org/web/20170711002521/http://mspu.org.ua/main/15971-umer-pisatel-i-scenarist-aleksandr-rekemchuk.html «Свой вариант» сайт]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Рочму]]
[[Категория:Роч гижысьяс]]
[[Категория:Чужисны 1927 воын]]
[[Категория:Кулісны 2017 воын]]
