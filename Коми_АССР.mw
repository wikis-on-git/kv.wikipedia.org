'''Коми Асвеськӧдлан Сӧветскӧй Социалистическӧй Республика''' ([[роч кыв|рочӧн]]: Коми Автономная Советская Социалистическая Республика; дженьыда, рочӧн: Коми АССР) — [[РСФСР]]-ын рытыв-войвылын [[1936]]—[[1990]] воясӧ асвеськӧдлан республика. Коми АССР-лӧн юркарӧн вӧлі [[Сыктывкар]].

== История ==
Коми Асвеськӧдлан Сӧветскӧй Социалистическӧй Республика (Коми АССР) вӧлі лӧсьӧдӧма СССР-са Оланподув серти РСФСР-ын [[Коми (Зыряна) асвеськӧдлан обласьт]] подув вылын [[1936 во]]ся [[5 ӧшым|ӧшым тӧлысь 5 лунӧ]].

Медыджыд каръяс: [[Сыктывкар]], [[Воркута]], [[Инта]], [[Печора]], [[Уква]].

Айму вӧсна Ыджыд тышӧдз дугдытӧг муніс районъяс артмӧдан удж. [[1939]] воын [[Сыктывдін район]]ысь вӧлі торйӧдӧма [[Кӧрткерӧс район]]. [[Шойнаты район]]ысь Кӧрткерӧс районӧ вӧлі сетӧма [[Пезмӧг (Кӧрткерӧс район)|Пезмӧг сиктсӧвет]].

[[1939]] воын жӧ чинталӧма [[Емдін район]]. Некымын сиктсӧвет вӧлі сетӧма сӧмын на артмӧдӧм [[Железнодорожнӧй район]]ӧ. 

== Юклӧм ==
Коми АССР артмӧдігӧн вӧлі лӧсьӧдӧма 12 район:
* [[Емдін район]]
* [[Изьва район]]
* [[Кулӧмдін район]]
* [[Летка район]]
* [[Луздор район]]
* [[Мылдiн район]]
* [[Сыктыв район]]
* [[Сыктывкар район]]
* [[Удора район]]
* [[Усвавом район]]
* [[Чилимдiн район]]
* [[Шойнаты район]]

== Олысь лыд ==
[[1939]] вося Йӧзӧс гижалігӧн Коми АССР-ын 72,5 % олысьыс [[комияс|коми]] (231 301 морт). Налӧн лыдын вочасӧн содіс мукӧд воас, но став олысь пиын налӧн процент лыдыс чиніс. [[1989]] воын Коми АССР-ын оліс 1 250 847 морт, на пиысь рочьяс — 721 780 морт (57,7 %), комияс — 291 542 морт (23,3 %).

== Видзӧдӧй сідзжӧ ==
* [[Коми (Зыряна) асвеськӧдлан обласьт]]
* [[Коми Республика]]

== Ӧшмӧсъяс ==
* [http://guides.rusarchives.ru/browse/guidebook.html?bid=6&sid=75061 ИСТОРИЯ АДМИНИСТРАТИВНО-ТЕРРИТОРИАЛЬНОГО ДЕЛЕНИЯ КОМИ АССР 1917-1990 гг.]

== Ыстӧдъяс ==
<references/>

[[Категория:РСФСР]]
