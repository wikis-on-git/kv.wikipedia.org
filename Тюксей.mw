[[Файл:Melanitta nigra Thorburn.jpg.jpg|thumb|300px|Тюксей]]
'''Тюксей''' ({{lang-la|Sturnus}}; {{lang-ru|Синьга}}) — утка рӧдысь ваын уялысь [[лэбач]].

== Ыджда да рöм ==
Тюксей лыддьыссьӧ ыджыд уткаяс лыдӧ пырысь пӧткаӧн. Сьӧктаыс налӧн овлывлӧ килоӧн-джынйӧнӧдз, а кузьтаыс – ветымын кык сантиметрӧдз.

Ай тюксейыс чим сьӧд рӧма. Ныр вуж діныс мылькъя, ныр розьяс бердас эм вижовгӧрд печат. Синмыс пемыдгӧрд рӧма, кокыс сьӧд.

== Паськалöм ==
Олӧ-вылӧ [[Европа]]лӧн да [[Азия]]лӧн войвыв юкӧнъясас, поздысьӧ весиг [[Йиа саридз]] бердын. Парма весьтын петкӧдчывлӧ гожъянінъясас вуджигӧн да тӧвйыны бӧр лэбигас.

== Оласног да поздйысьöм ==
== Рöдвуж кыв вылын ==
Тюксейӧн нимыс бергалӧ сӧмын удораса сёрнисикасын, роч йӧз шуӧны утка сикассӧ «синьгаӧн». Улыс эжваланьын олысьяс ногӧн — «сьӧд чӧж», мукӧд коми сёрнисикасын да литературнӧй кывйын — «сьӧд утка». 

[[Коми пермякъяс|Перымса комияслы]] тайӧ кывйыс абу тӧдса да кыввораныс уткаыслӧн нимыс абу. А [[удмуртъяс]] тӧдӧны, кывкудъясас пыртӧмаӧсь кык ним: «сьӧд сюлы» (комиӧн: сьӧд утка) да «сьӧд тшӧж» (комиӧн: сьӧд чӧж). Кыдзи аддзам, нимъяссӧ лӧсьӧдiгӧн и комияс, и удмуртъяс тӧд выланыс босьтӧмаӧсь уткаыслысь сьӧд рӧмсӧ.

== Художествоа литератураын ==
Коми гижысь [[Юшков Геннадий Анатольевич|Г.Юшковысь]] кындзи, ёнасӧ «тюксей» кывйӧн некод оз вӧдитчы. Со мый сiйӧ висьталӧ «Кысь ме тэнӧ корся?» повесьтын утка йывсьыс: «''Сэсся ӧти баржа вылысь шкиперлӧн гӧтырыс бара на кокньӧд вайыштiс сылы: Сьӧд утка кельӧб дізьгысис-пуксис Колва шӧрас, да нывбабалӧн пыр и шусис сэтчӧ: Тюксейыс''!»

== Öшмöс ==
* [[Ракин Анатолий Николаевич|Ракин А.Н.]] Тюксей // [[Би кинь (журнал)|Би кинь]], [[2012 во|2012]]. — 8 №.
* [http://www.sevin.ru/vertebrates/index.html?birds/118.html Россияын позвоночнӧй пемӧсъяс: Тюксей (рочӧн)]

== Ыстӧдъяс ==
<references/>

[[Категория:Лэбачьяс]]

[[ru:Синьга]]
