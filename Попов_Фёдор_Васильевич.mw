{{Персоналия}}
'''Попов Фёдор Васильевич''' (Вась Педӧр; [[1899 во|1899]]–[[1922 во|1922]]) — [[коми кыв|коми]] [[Коми гижысьяс анбур серти|поэт]],  велӧдысь.

== Олан туй ==
Попов Фёдор Васильевич чужӧма [[Вӧлӧгда губерня]]ысь [[Усть-Сысольск уезд]]са Сордйылын (ӧні — [[Кулӧмдін район]]са [[Помӧсдін (Кулӧмдін район)|Помӧсдін сикт овмӧдчӧмин улӧ пырысь]] [[Сордйыв (Кулӧмдін район)|Сордйыв]] грездын) [[1899-ӧд во]]ся [[тӧвшӧр тӧлысь 9-ӧд лун]]ӧ.

Велӧдчӧма Помӧсдінын да [[Дереваннӧй (Кулӧмдін район)|Дереваннӧйын]]. Дереваннӧйын кык класса школа помалӧм бӧрын [[1917-ӧд во]]ын недыр уджыштӧ вӧлӧсьтса писарлы отсасьысьӧн; сэсся сійӧс босьтӧны армия; Румын фронт вылын висьмӧма. [[1918 во]]ын бергӧдчӧма гортас, пырӧдчӧма литература кружокӧ, мый дасьтӧма Помӧсдінын [[Маегов Афанасий Андреевич|Афанасий Маегов]]. [[1918-ӧд во]]ся [[ар]]нас сдайтӧма экзаменъяс [[Сыктывкар]]са велӧдысьяслӧн семинарияӧ, но велӧдчыны сэні абу кутӧма, сы вӧсна мый стипендиясӧ абу сетӧмаӧсь.

Том кывбуралысьӧс индӧмаӧсь коми школалы литература дасьтан Коми комиссиялӧн секретарӧн; уджавлӧма Коми небӧг лэдзанінын.

[[1921-ӧд во]]сянь велӧдӧма Народнӧй образованньӧ институтын: лыддьӧма лекцияяс сы йылысь, кыдзи [[коми кыв]] вылын велӧдны мукӧд предметсӧ. Дасьтӧма моми кывйысь грамматика.

Кулӧма [[1922-ӧд во]]ся [[кӧч тӧлысь 7-ӧд лун]]ӧ.

== Гижан удж ==
Гижӧма кывбуръяс да висьтъяс, критика. Тӧдсаӧсь сылӧн «Пармаын вотчӧны посньыдик челядь» да «Коми том войтырӧй» кывбуръяс, «Тшыкӧдчысь баба» кывбура [[мойд]].

Газетъясӧ гижлӧма «Курсант-практикант» да «Студент» гусянимъяс улын, а сэсся «Вась Педӧр» ним улын.

== Ӧшмӧсъяс ==
* ''[[Илля Вась]]''. Вась Педӧр (Попов) // Коми гижысьяс. — [[Москва|Мӧскуа]], [[1926]]. — Лб. 52.
* [[Надеев Алексей Николаевич|''Надеев А.Н.'']] Вась Педӧр (Федор Васильевич Попов) // [[Войвыв кодзув (журнал)|Ордым]]. — [[1926]]. — 3 №. — Лб. 47—48.
* Фёдор Васильевич Попов // Коми поэзия антология. — [[Сыктывкар]], [[1967 во|1967]]. — Лб. 239.
* http://foto11.com/komi/writer/fpopov.php 
* [http://wiki.komikyv.org/index.php/%D0%92%D0%B0%D1%81%D1%8C_%D0%9F%D0%B5%D0%B4%D3%A7%D1%80 «Коми гижӧд» онлайн-тӧданінын Вась Педӧр йылысь (комиӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1899 воын]]
[[Категория:Кулісны 1922 воын]]
[[Категория:Коми гижысь]]
[[Категория:Помӧсдін сикт овмӧдчӧмин]]
