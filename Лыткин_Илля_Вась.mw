'''Лыткин Василий Ильич''' (27.12.1895 – 27.08.1981) чужис Усть–Сысольск бердса (öнi [[Сыктывкар]]) Тентюков грездын. Велöдчис карса училищеын, сэсся [[Тотьма|Тотьмаын]] велöдысьясöс дасьтан семинарияын. Вöлi сар армияын, тышкасис медводдза мирöвöй да гражданскöй войнаяс вылын. 1925–öд воöпомалiс [[Мöскуаса университет|Мöскуаса университетын]] филология факультет, 1929–öд воö аспирантура. Велöдiс рöдвуж кывъяс [[Финляндия|Финляндияын]], [[Германия|Германияын]] да [[Венгрия|Венгрияын]]. 1927–öд воö [[Будапештса университет|Будапештса университетын]] велöдчöм бöрын лои философия наукаясса докторöн. 1930–1933–öд воясöуджалiс МГУ–ын доцентöн, вöлi велöдысьöн [[Коми пединститут|Коми пединститутын]]. 1933–öд воö В.Лыткинöс подувтöг мыждiсны да йöртiсны дзескыдiнöвит во кежлö. Пукалiс Ылi Асыввылын. В.Лыткинлысь нимсöбöр бергöдiсны коми йöзлы 1958–öд воö.
Уна вояс чöж В.И.Лыткин нуöдiс ыджыд научно–педагогическöй удж миян странаса вузъясын. 1946–öд воын "Древнепермскöй кыв да пермскöй кывъяслöн историческöй грамматика" уджысь сылы сетiсны филология докторлысь ученöй степень. Дас воысь унджык веськöдлiс СССР–са наукаяс Академияын языкознание институтса финно–угорскöй кывъяс секторöн. Ыджыд пай пуктiс куратоведениеö. Таысь кындзи В.И.Лыткин – коми поэт. Уна гижис челядьлы. Коми литератураын нэмъяс чöж кутас овны сылöн "Мунöны" поэмаыс. СССР–са гижысь котырын 1958–öд восянь.
В.И.Лыткин – Коми АССР–са И.А.Куратов нима Государственнöй премияа лауреат, РСФСР–са да Коми АССР–са наука да техника юкöнын заслуженной уджалысь.
Кулiс [[Мöскуа|Мöскуаын]], дзебисны [[Сыктывкар|Сыктывкарын]].
