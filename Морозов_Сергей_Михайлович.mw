'''Морозов Сергей Михайлович''' ('''Рудов Сергей'''; [[1913]]—[[1988]]) — [[коми кыв|коми]] [[Коми гижысьяс анбур серти|гижысь]], [[коми литература]] туялысь.

== Олан туй ==
Сергей Морозов чужис [[Вӧлӧгда губерня]]ысь [[Усть-Сысольск уезд]]са Межадорын (ӧні — [[Сыктыв район]]са [[Межадор (Сыктыв район)|Межадор]] [[сикт]]) [[1913]] вося [[7 йирым|йирым тӧлысь 7-ӧд лунӧ]].

Ветліс [[Айму вӧсна Ыджыд тыш]] вылӧ. Война бӧрын редактораліс Крымса небӧг лэдзанінын да директораліс [[Симферополь]]ын полиграфия училишӧын. 

Куліс [[1988]] вося [[6 сора|сора тӧлысь 6-ӧд лунӧ]].

== Гижан удж ==
[[1938]] воын йӧзӧдіс «Депутатлӧн мӧвпъяс» поэма. Гижис уна висьт, очерк, комиӧдіс некымын гижӧд. [[1957]] восянь пырӧ [[Коми гижысь котыр|СССР-са гижысь котырӧ]]. 

Сергей Морозов гижис «Паметьын и син водзын» небӧг, кытчӧ пыртіс статьяяс, очеркъяс да казьтылӧмъяс аслас тшӧтшъяяс йылысь, кодъяс удитісны нимӧдны асьсӧ война да мирнӧй кадӧ.

Дасьтіс «Вояс пыр, би пыр» антология, кытчӧ пыртіс [[Айму вӧсна Ыджыд тыш]] кадӧ усьӧм коми гижысьяслысь гижӧдъяссӧ: [[Шахов Николай Александрович|Н.А. Шахов (Сандрик Микол)]] ([[1898 во|1898]]—[[1943]]), [[Чупров Яков Иванович|Я.И. Чупров (Биа Ӧгыр)]] ([[1906]]—[[1942]]), [[Ярасов Борис Степанович|Б.С. Ярасов (Биавир)]] ([[1908]]—[[1942]]), [[Старцев Александр Дементьевич|А.Д. Старцев (Тикӧн Ӧльӧксан)]] ([[1906]]—[[1943]]), [[Старцев Николай Александрович|Н.А. Старцев (Тикӧн Коляй)]] ([[1907]]—[[1943]]), [[Симаков Иван Николаевич|И.Н. Симаков (Сим Вань)]] ([[1906]]—[[1943]]), [[Титов Иван Павлович|И.П. Титов (Тит Паш Вань, И.Лучев)]] ([[1908]]—[[1941]]), [[Осипов Иван Александрович|И.А. Осипов (Вокан)]] ([[1911]]—[[1942]]), [[Подоров Иван Гаврилович|И.Г. Подоров (Гаврил Иван)]] ([[1906]]—[[1942]]), [[Латкин Владимир Павлович|В.П. Латкин]] ([[1907]]—[[1942]]), [[Елькин Василий Иванович|В.И. Елькин (Иван Вась)]] ([[1912]]—[[1942]]), [[Размыслов Ананий Прокопьевич|А.П. Размыслов]] ([[1915]]—[[1943]]), [[Габов Александр Григорьевич|А.Г. Габов (Гриш Саш)]] ([[1912]]—[[1941]]), [[Шестаков Михаил Иванович|М.И. Шестаков (Мивашеков)]] ([[1904]]—[[1942]]), [[Габов Иван Николаевич|И.Н. Габов (Иван Комсомольскӧй)]] ([[1914]]—[[1941]]), [[Шаманов Алексей Александрович|А.А. Шаманов]] ([[1918]]—[[1943]]), [[Самарин Николай Степанович|Н.С. Самарин]], [[Маегов Спартак Афанасьевич|С.А. Маегов]].

== Небӧгъяс ==
* Паметьын и син водзын.
* Вояс пыр, би пыр: Война вылын усьӧм коми гижысьяслӧн висьтъяс, пасйӧдъяс, кывбуръяс / Лӧсьӧдіс ''С.М. Морозов''; Ред. [[Попов Владимир Александрович|''В.А. Попов'']]; Серпасаліс ''Е.А. Холопова''. — [[Сыктывкар]]: [[Коми небӧг лэдзанін|Коми книжнӧй издательство]], [[1985]]. — 304 л.б. (тираж — 5 сюрс)

== Ӧшмӧсъяс ==
* [http://history-x.ru/03/12/082.html Морозов Сергей Михайлович]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1916 воын]]
[[Категория:Коми гижысь]]
[[Категория:Межадор сикт овмӧдчӧмин]]
[[Категория:Айму вӧсна Ыджыд тыш вылӧ ветлысьяс]]
