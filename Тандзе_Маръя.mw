{{Персоналия}}
'''Тандзе Маръя''' ('''Рочева Мария Фёдоровна''') ([[1876 во|1876]]—[[1962 во|1962]]) — [[изьватас|изьваса]] нималана бурдӧдчысь-веськӧдчысь.

== Олан туй ==
Тандзе Маръя чужӧма [[1876 во]]ся [[14 косму|косму тӧлысь 1 (14)-ӧд лунӧ]] Витязевъяслӧн кӧр видзысь котырын [[Изьва район]]са [[Мокчой (Изьва район)|Мокчойын]]. Петӧма Рочев Филипп Тимофеевич сайӧ [[Изьва район]]са [[Гам (Изьва район)|Гам]] грездӧ, нэмсӧ сэні и олӧма.

Ичӧт дырсяньыс бурдӧдӧма пемӧсъясӧс, 18 арӧссянь — йӧзӧс. Вӧлӧма бур паметя, небыд киа, чорыд карактера. Тандзе Маръялӧн бурдӧдчӧм ылӧдз кывсьӧма.

Шуӧны, мый сійӧс корлӧмаӧсь уджавны больничаӧ, но абу кӧсйысьӧма. Кулӧма [[1962 во]]ын [[25 моз|моз тӧлысь 25-ӧд лунӧ]] Гамын, дзебӧма сэні жӧ. 
Чужанінас гу вылас волывлӧны йӧзыс отсӧгла. Тандзе Маръялӧн бурдӧдӧм йывсьым уна казьтылӧм вайӧдӧма коми гижысь [[Ануфриева Альбина Зиновьевна|Альбина Ануфриевалӧн]] висьтын.

== Ӧшмӧс ==
* [http://www.museum-izhma.ru/spisok-znamenityh-ljudej/rocheva-mariya-fedorovna-tandze-marya/ Изьва районса история-краеведение музей сайтын Тандзе Маръя йылысь]

== Ыстӧдъяс ==
<references/>

[[Категория:Персоналия:Коми]]
[[Категория:Мокчой сикт овмӧдчӧмин]]
