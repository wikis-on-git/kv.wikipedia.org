'''Прошева Зинаида Александровна''' ([[1931 во|1931]]—[[2017 во|2017]]) — [[коми кыв|коми]] школалы велӧдан небӧгъяс дасьтысь, [[Коми гижысьяс анбур серти|гижысь]].

== Олан туй ==
Зинаида Прошева чужӧма [[1931 во]]ся [[25 вӧльгым|вӧльгым тӧлысь 25-ӧд лунӧ]] [[Емдін район]]са [[Эжолты (Емдін район)|Эжов]] грездын.<ref>Слово об авторах учебной книги для школ Республики Коми / Сост. Э.И. Полякова, Е.В. Поляков; ГОУ ДПО Коми республиканский институт развития образования и переподготовки кадров. — [[Сыктывкар]], [[2009 во|2009]]. — С. 82.</ref>

[[1938 во|1938]]—[[1947 во|1947 воясӧ]] велӧдчӧма [[Эжолты (Емдін район)|Эжолтыса]] начальнӧй школаын, сэсся [[Туискерӧс (Емдін район)|Туискерӧсса]] сизим класса школаын. [[1947 во|1947]]—[[1951 во|1951 воясӧ]] велӧдчӧма [[Емдін (сикт)|Емдінса]] педагогика училишӧын. Куим во уджалӧма роч кыв, литература да история велӧдысьӧн [[Сыктывдін район]]са [[Пычим (Сыктывдін район)|Пычимса]] сизим класса школаын. [[1960]]—[[1961 во]]ясӧ велӧдӧма роч кыв да литература [[Чёрнӧй Яр (Емдін район)|Черноярса]] 8 класса школаын.
 
[[1961 во|1961]]–[[1965 во|1965 воясо]] З.А. Прошева — [[Зӧвсьӧрт]] 8 класса школаын директор. [[1965]]—[[1986 во|воясӧ]] методисталӧ Велӧдысьясӧс сӧвмӧдан республикаса институтын, сэсся веськӧдлӧ начальнӧй классъяс жырйӧн.
 
[[1986 во|1986]]—[[1990 во|1990 воясӧ]] методисталӧма учебникъяс дасьтан жырйын, веськӧдлӧма коми школаяслы учебно-методическӧй литература дасьтан уджӧн.

[[1990 во|1990]]—[[1998 во|1998 воясӧ]] Зинаида Прошева Россияса Йӧзӧс велӧдан министерство бердын Велӧдӧмын национальнӧй мытшӧдъяс венан институтлӧн Коми филиалын научнӧй сотрудник.

[[1998 во]]ся [[5  йирым|йирым тӧлысь 5-ӧд лунсянь]] и пенсия вылӧ петтӧдзыс уджалӧма научнӧй сотрудникӧн Велӧдӧм сӧвмӧдан да тӧдӧмлун кыпӧдан Коми республикаса институтысь национально-региональнӧй компонента учебно-методическӧй комплектъяс дасьтан шӧринын.

Куліс [[2017 во]]ся [[1 сора|сора тӧлысь 1-дза лунӧ]].

== Туялан удж ==
Сійӧ уна во чӧж уджаліс велӧдан юкӧнын, дасьтіс школалы велӧдан небӧгъяс да пособиеяс.

== Гижан удж ==
Зинаида Прошева гижӧма кывбуръяс, висьтъяс. Гижӧдъяссӧ йӧзӧдлӧма [[Войвыв кодзув (журнал)|«Войвыв кодзув»]], [[Арт (журнал)|«Арт»]], [[Би кинь (журнал)|«Би кинь»]] журналъясын да [[Коми му (газет)|«Коми му»]] газетын, ӧтувъя сборникъясын. Торъя небӧгӧн петавлӧма челядьлы «Вемӧса пемӧсъяс» кывбур чукӧр.

== Небӧгъяс ==
* ''Прошева З.А.'' Лысва дзирд. — [[Сыктывкар]], [[2001 во|2001]]
* ''Прошева З.А.'' Вемӧса пемӧсъяс. — [[Сыктывкар]], [[2003 во|2003]]

== Наградаяс ==
* «Народнӧй просвещениеса отличник» ([[1971]])
* Коми АССР-са Вылыс Сӧветлӧн Почёта грамота ([[1975]])

== Ӧшмӧсъяс ==
* ''Стаханов В., Козлов Н.'' Творческая мастерская учителей — 50 лет Коми РИУУ. — [[Сыктывкар]], [[1989]].
* ''Пархачёв Л.'' Велöдысьясöс велöдысь // [[Коми му (газет)|«Коми му»]]. 1999. косму тӧлысь 10 лун.
* ''Ильин Б.'' Ичöтъяслы вöр-ва йылысь // [[Йӧлӧга (газет)|«Йӧлӧга»]]. 2000. 34 №.
* ''Ильин Б.'' Ичöтлы да верстьöлы // [[Коми му (газет)|«Коми му»]]. 2004. тӧвшӧр тӧлысь 22 лун.
* Слово об авторах учебной книги для школ Республики Коми / Сост. Э.И. Полякова, Е.В. Поляков; ГОУ ДПО Коми республиканский институт развития образования и переподготовки кадров. — [[Сыктывкар]], [[2009 во|2009]]. — 176 с.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Кӧжмудор сикт овмӧдчӧмин]]
[[Категория:Чужисны 1931 воын]]
[[Категория:Кулісны 2017 воын]]
