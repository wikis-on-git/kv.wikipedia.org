{{Персоналия}}
'''Старцева Любовь Афонасьевна''' ([[1959]]) — [[Перым коми кыв|перым коми]] [[Коми гижысьяс анбур серти|гижысь]], перым-коми литература туялысь.

== Олан туй ==
Любовь Старцева чужӧма [[1959-ӧд во]]ся [[йирым тӧлысь 10-ӧд лун]]ӧ [[Кудымкар район]]са Паль грездын. Помалӧма Иньвайывса шӧр школа ([[1977]]),  Кудымкарса лесотехническӧй техникумысь «Вӧр петкӧдан туйяс вӧчӧм да дӧзьӧритӧм» юкӧд ([[1980]]). Техникум помалӧм бӧрын уджалӧма Перым обласьтса Яйва посёлокын стрӧитчысь котыръясын, Чайковский карса небӧгаинаын. Уджысь орӧдчытӧг [[1984]]—[[1991-ӧд во|1991-ӧд во]]ясӧ велӧдчӧма Удмурт университетса филология факультетын. [[1985-ӧд во]]ын бергӧдчӧма Перым Коми кытшӧ, недыр уджалыштӧма Кудымкарын электроприборнӧй заводын.

[[1978 во|1987]]—[[1998 во|1998 воясын]] редакторалӧма Перым-Коми небӧг лэдзанінын. [[1999 во]]сянь уджалӧма [[Коми наука шӧрин]]са [[Кыв, литература да история институт]]лӧн общественнӧй наукаяслӧн Перым-Коми отделын, туялӧма перым-коми литература. Сёрӧнджык тайӧ юкӧныс пырӧма Перым наука шӧринӧ.

== Гижан удж ==
Любовь Афонасьевна гижӧ кывбуръяс да проза. Кывбуръяс гижны босьтчӧма школаын велӧдчигӧн на. Медводдза гижӧдсӧ йӧзӧдӧма «По ленинскому пути» газетын [[1978-ӧд во]]ын. Кывбуръясыс да висьтъясыс петавлісны Перым-Коми кытшса газетъясын да ӧтувъя небӧгъясын: «Парма» газетын, «Иньва» да «Бичирок» литературно-художественнӧй чукӧръясын, «Ступени надежд», «Притяжение», «Ожерелье Пармы» да «Уна рöма сикöтш» ӧтувъя чукӧръясын, «Силькан» челядь журналын, «Versmondo» маддяр журналын, «Сятко» мордваса журналын, «Онычко» мари журналын; сідзжӧ пырӧмаӧсь «Зарниа рöм» антологияӧ, фин-йӧгра поэзияса «Кuum öö» антологияӧ (Таллинн).

Бӧръя кадӧ медсясӧ гижӧ проза. Сылӧн петавлӧма некымын асшӧр небӧг. [[1992-ӧд во]]ын йӧзӧдӧма Кудымкарын «Ӧкта усялӧм звездаэз» кывбуръяса медводдза чукӧр.  [[1999-ӧд во]]ын Перым Коми небӧг лэдзанін йӧзӧдӧма «Сьӧлӧм говк» кывбуръяса мӧд чукӧр, [[2006-ӧд во]]ын — челядьлы «Чӧскыт козин» висьт чукӧр.

[[2007 во]]сянь пырӧ Россияса гижысь котырӧ.

== Туясян удж==
Туялӧ перым коми литература. Йӧзӧдӧма перым коми гижысьяс йылысь «В мире поэзии» сборник (Кудымкар, [[2005]]).

Л. А. Старцева пырӧдчӧма Фин-йӧгра гижысьяслӧн ставмирса конгрессъясӧ: V ([[Сыктывкар]], [[1998-ӧд во|1998]]), VI ([[Саранск]], [[2000-ӧд во|2000]]), VII ([[Ижевск|Ижкар]], [[2002-ӧд во|2002]]), IX ([[Петрозаводск]], [[2006-ӧд во|2006]]).

== Небӧгъяс ==

== Ӧшмӧсъяс ==
* Коми-пермяцкие писатели: Биографический справочник для образовательных учреждений. В 2 ч. Часть II. / Авт.-сост.: [[Мальцева Надежда Александровна|Н. А. Мальцева]]. — [[Кудымкар]], [[2006-ӧд во|2006]]. — С. 32—33.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Чужисны 1959 воын]]
[[Категория:Персоналия:Перымса коми гижысьяс]]
