'''Щукин Николай Александрович''' ([[1933]]) — [[коми кыв|коми]] [[коми гижысьяс анбур серти|гижысь]].

== Олан туй ==
Николай Щукин чужис [[Емдін район]]са [[Лыаты (Емдін район)|Лыаты]] грездын [[1933]] воын. Чужан лунсӧ пасйӧ [[2 моз|моз тӧлысь 2 лунӧ]], но стӧч чужан лунсӧ оз тӧд. Кыдзи ачыс висьталӧ, моз тӧлысь 2 лунӧ сійӧс пыртлӧмаӧсь.<ref>[http://finnougr.ru/news/index.php?ELEMENT_ID=10815 «Лев Толстой» коми литературы празднует 80-летие]</ref>  Сизим класс помалӧм бӧрын [[1948]]-сянь [[1950]] воӧдз велӧдчис ремесленнӧй училишӧын. Кык во вӧлі кочегарӧн «Шенкурск» да «Иртыш» паракодъяс вылын, вӧлі турбинаса машинистӧн вӧр заводын. Машинистӧн уджалігӧн велӧдчис рытъя школаын. [[1964]] воын пырис велӧдчыны А.М. Горький нима литературнӧй институтӧ. Велӧдчис куим курс, сэсся помаліс Вылыс партийнӧй школа. Некымын во уджаліс [[Войвыв кодзув (журнал)|«Войвыв кодзув»]] да [[Би кинь (журнал)|«Би кинь»]] журналъясын.

== Гижан удж ==
Медводдза кывбурсӧ Н.Щукин йӧзӧдіс [[Войвыв кодзув (журнал)|«Войвыв кодзув»]] журналын [[1958]] воын. [[1991]] восянь пырӧ СССР-са гижысь котырӧ. Гижӧ тшӧтш челядьлы.

Уна гижӧд подулын фольклорысь босьтӧм сюжетъяс. Татшӧм сылӧн «Нагай-лэбач» и «Зарни сюра кӧр» небӧгъяс.

Николай Щукин новлӧ кузь еджыд тош. Та вӧсна сійӧс тшӧкыда ӧткодялӧны Лев Толстойкӧд да Кӧдзыд пӧлькӧд. 

== Небӧгъяс ==
* Ме радейта...: кывбуръяс. — [[Сыктывкар]]: [[Коми небӧг лэдзанін|Коми книжнӧй издательство]], [[1965]]. — 42 л.б.
* Менам бипур: кывбуръяс. — [[Сыктывкар]]: [[Коми небӧг лэдзанін|Коми книжнӧй издательство]], [[1983]]. — 64 л.б.
* Нагай лэбач: [мойд]. — [[Сыктывкар]]: [[Коми небӧг лэдзанін|Коми книжнӧй издательство]], [[1985]]. — 48 л.б. 
* Азбукаа нӧдкывъяс. — [[Сыктывкар]]: [[Коми небӧг лэдзанін|Коми книжнӧй издательство]], [[1991 во|1991]]. — 32 л.б.
* Зарни сюра кӧр: нӧдкывъяс, кывбуръяс, висьт, легенда-мойд. — [[Сыктывкар]]: [[Коми небӧг лэдзанін|Коми книжнӧй издательство]], [[1993 во|1993]]. — 50 л.б.
* Чужан муӧй-мамӧй: шӧр арлыда челядьлы кывбуръяс, нӧдкывъяс, висьтъяс, легенда-мойд. — [[Сыктывкар]]: [[Коми небӧг лэдзанін|Коми книжнӧй издательство]], [[1997 во|1997]]. — 72 л.б. 
* Тӧлка чипанпи: нӧдкывъяс, кывбуръяс, висьтъяс, мойдъяс. — [[Сыктывкар]]: [[Коми небӧг лэдзанін]], [[2003 во|2003]]. — 192 л.б. 
* Азбукаа нӧдкывъяс. — [[Сыктывкар]]: [[Коми гижысь котыр|Коми Республикаса гижысь котыр]], [[2012 во|2012]]. — 32 л.б.
* Шондіа асыв: гажа кывбуръяс, нӧдкывъяс да висьтъяс. — [[Сыктывкар]], [[2013 во|2013]]. — 48 л.б.
* Став олӧм да нелямын лун: автобиографическӧй роман. — [[Сыктывкар]], [[2015 во|2015]]. — 394 л.б.

== Наградаяс ==
* Коми Республикаса нимӧдана уджалысь ([[1999]])

== Ӧшмӧсъяс ==
* [http://wiki.fu-lab.ru/index.php/%D0%A9%D1%83%D0%BA%D0%B8%D0%BD_%D0%9D%D0%B8%D0%BA%D0%BE%D0%BB%D0%B0%D0%B9_%D0%90%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2%D0%B8%D1%87 Н. А. Щукин гижӧдъяс йылысь FU-Lab сайтын]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кӧжмудор сикт овмӧдчӧмин]]
