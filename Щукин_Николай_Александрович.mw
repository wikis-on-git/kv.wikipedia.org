{{Персоналия}}
'''Щукин Николай Александрович''' ([[1933-ӧд во|1933]]—[[2022-ӧд во|2022]]) — [[коми кыв|коми]] [[коми гижысьяс анбур серти|гижысь, вуджӧдчысь]].

== Олан туй ==
Николай Щукин чужӧма [[Емдін район]]са [[Лыаты (Емдін район)|Лыаты]] грездын [[1933-ӧд во]]ын. Чужан лунсӧ пасйӧ [[моз тӧлысь 2-ӧд лун]]ӧ, но стӧч чужан лунсӧ оз тӧд. Кыдзи ачыс висьталӧ, моз тӧлысь 2-ӧд лунӧ сійӧс пыртлӧмаӧсь.<ref>[https://web.archive.org/web/20131107053045/http://finnougr.ru/news/index.php?ELEMENT_ID=10815 «Лев Толстой» коми литературы празднует 80-летие]</ref> [[1937 во]]ын семьяыс вуджӧма овны [[Сыктывкар]]ӧ. Батьыс усьӧма [[Айму вӧсна Ыджыд тыш]] дырйи; мамыс ӧтнас быдтӧма кык челядьӧс.<ref>[http://soyuz-pisateley.komi-nao.ru/persona/shchukin-nikolai-aleksandrovich Коми гижысь котыр сайтын Н.А. Щукин йылысь]</ref>

Сизим класс помалӧм бӧрын [[1948-ӧд во]]сянь [[1950-ӧд во]]ӧдз велӧдчӧма ремесленнӧй училишӧын. Кык во вӧлі кочегарӧн «Шенкурск» да «Иртыш» паракодъяс вылын, Эжваса судоверфь электростанцияын. Армияын служитӧм бӧрын [[1956-ӧд во]]сянь [[1964-ӧд во]]ӧдз вӧлӧма турбинаса машинистӧн Лесокомбинат посёлокса электростанцияын. Машинистӧн уджалігӧн велӧдчӧма рытъя школаын. [[1964-ӧд во]]сянь уджалӧма [[Коми гижысь котыр]]ын литконсультантӧн.

[[1964-ӧд во]]ын пырӧма велӧдчыны А.М. Горький нима литературнӧй институтӧ. Велӧдчӧма куим курс, сэсся уджысь орӧдчытӧг помалӧма Вылыс партийнӧй школаысь журналистика юкӧн. Корреспонденталӧма да редакторалӧма республикаса радиоын, [[1978-ӧд во]]сянь уджалӧма [[Чушканзі (журнал)|«Чушканзі»]], [[Войвыв кодзув (журнал)|«Войвыв кодзув»]] да [[Би кинь (журнал)|«Би кинь»]] журналъясын.

Кулӧма [[2022-ӧд во]]ся [[тӧвшӧр тӧлысь 26-ӧд лун]]ӧ. Гуалӧма [[тӧвшӧр тӧлысь 29-ӧд лун]]ӧ [[Вылыс Чов (Сыктывкар)|Вылыс Човса]] шойнаын.<ref>[https://komiinform.ru/news/228765/ Прощание с коми писателем Николаем Щукиным пройдет 29 января // «Комиинформ» юӧр сетан агентство (2022.01.28-ӧд лун; рочӧн)]</ref>

== Гижан удж ==
Кывбуръяс гижны Николай Щукин босьтчӧма ремесленнӧй училишӧын велӧдчигӧн на. Медводдза кывбурсӧ йӧзӧдӧма [[Войвыв кодзув (журнал)|«Войвыв кодзув»]] журналын [[1958-ӧд во]]ын. [[1965-ӧд во]]ын [[Коми небӧг лэдзанін]]ын петӧма «Ме радейта» медводдза кывбур чукӧрыс.

[[1991-ӧд во]]сянь пырӧ [[Коми гижысь котыр|СССР-са гижысь котырӧ]].

Гижӧ тшӧтш челядьлы. «Нагай-лэбач», «Зарни сюра кӧр» да «Нёрымӧ дядьӧ» кывбура мойдъяс подулын фольклорысь босьтӧм сюжетъяс. На серти спектакльяс пуктӧма [[Коми Республикаса вужвойтырлӧн шылада-драмаа театр]]ын.

[[2015-ӧд во]]ын йӧзӧдӧма «Став олӧм да нелямын лун» автобиографическӧй роман.
 
Кывбуръяссӧ да висьтъяссӧ вуджӧдӧма [[роч кыв|роч]], [[мари кыв|мари]], [[удмурт кыв|удмурт]], [[финн кыв|фин]], [[болгар кыв|болгар]] да мукӧд кыв вылӧ.

Комиӧдӧма роч (С. Есенин, А. Журавлев, А. Коршунов, В. Михайлов, А. Суворов, да мукӧд) да яран поэтъясӧс (П. Явтысый).

Николай Щукин новлӧма кузь еджыд тош. Та вӧсна сійӧс тшӧкыда ӧткодялӧны Лев Толстойкӧд да Кӧдзыд пӧлькӧд. 

== Небӧгъяс ==
* Ме радейта...: кывбуръяс. — [[Сыктывкар]]: [[Коми небӧг лэдзанін|Коми книжнӧй издательство]], [[1965]]. — 42 л.б.
* Менам бипур: кывбуръяс. — [[Сыктывкар]]: [[Коми небӧг лэдзанін|Коми книжнӧй издательство]], [[1983]]. — 64 л.б.
* Нагай лэбач: [мойд]. — [[Сыктывкар]]: [[Коми небӧг лэдзанін|Коми книжнӧй издательство]], [[1985]]. — 48 л.б. 
* Азбукаа нӧдкывъяс. — [[Сыктывкар]]: [[Коми небӧг лэдзанін|Коми книжнӧй издательство]], [[1991 во|1991]]. — 32 л.б.
* Зарни сюра кӧр: нӧдкывъяс, кывбуръяс, висьт, легенда-мойд. — [[Сыктывкар]]: [[Коми небӧг лэдзанін|Коми книжнӧй издательство]], [[1993 во|1993]]. — 50 л.б.
* Чужан муӧй-мамӧй: шӧр арлыда челядьлы кывбуръяс, нӧдкывъяс, висьтъяс, легенда-мойд. — [[Сыктывкар]]: [[Коми небӧг лэдзанін|Коми книжнӧй издательство]], [[1997 во|1997]]. — 72 л.б. 
* Тӧлка чипанпи: нӧдкывъяс, кывбуръяс, висьтъяс, мойдъяс. — [[Сыктывкар]]: [[Коми небӧг лэдзанін]], [[2003 во|2003]]. — 192 л.б. 
* Азбукаа нӧдкывъяс. — [[Сыктывкар]]: [[Коми гижысь котыр|Коми Республикаса гижысь котыр]], [[2012 во|2012]]. — 32 л.б.
* Шондіа асыв: гажа кывбуръяс, нӧдкывъяс да висьтъяс. — [[Сыктывкар]], [[2013 во|2013]]. — 48 л.б.
* Став олӧм да нелямын лун: автобиографическӧй роман. — [[Сыктывкар]], [[2015 во|2015]]. — 394 л.б.

== Ошканпасъяс ==
* Коми Республикаса нимӧдана уджалысь ([[1999]])

== Ӧшмӧсъяс ==
* [http://soyuz-pisateley.komi-nao.ru/persona/shchukin-nikolai-aleksandrovich Коми гижысь котыр сайтын Н.А. Щукин йылысь]
* Николай Александрович Щукин: биогр. юӧр // Коми поэзия антология. — [[Сыктывкар]], [[1967]]. — Л.б. 244.
* «Николай Щукин чужліс...»: биогр. пасйӧд // [[Войвыв кодзув (журнал)|Войвыв кодзув]]. — [[1983]]. — 2 №. — Л.б. 27.
* ''Пунегова Л.А.'' Николай Александрович Щукин: олантуй // ''Пунегова Л.А.'' Посни войтырлы коми литература йылысь. — [[Сыктывкар]], [[1993]]. — Л.б. 193—198.
* «Николай Александрович Щукин...»: редакторлӧн кыв // [[Войвыв кодзув (журнал)|Войвыв кодзув]]. — [[1993 во|1993]]. — 8 №. — Л.б. 53.
* ''Югов С.'' Щукин Николай Александрович // Коми литература. Энциклопедический словарь школьника. — [[Сыктывкар]], [[1995 во|1995]].
* «Н.А. Щукинлы 1995 воыс...»: редакторлӧн кыв // [[Войвыв кодзув (журнал)|Войвыв кодзув]]. — [[1995 во|1995]]. — 7 №. — Л.б. 3.
* «Николай Александрович...»: чолӧмалӧм // [[Войвыв кодзув (журнал)|Войвыв кодзув]]. — [[2003 во|2003]].— 8 №. — Л.б. 36.
* «Радейтана Николай Александрович...»: чолӧмалӧм // [[Войвыв кодзув (журнал)|Войвыв кодзув]]. — [[2013 во|2013]]. — 8 №. — Л.б. 6
* [[Белых Иван Ильич|''Белых И.'']] Гижысь да сылӧн гижӧд: донъялан кыв // Николай Щукин. Став олӧм да нелямын лун. — [[Сыктывкар]], [[2015 во|2015]]. — Л.б. 5-6.
* [http://wiki.fu-lab.ru/index.php/%D0%A9%D1%83%D0%BA%D0%B8%D0%BD_%D0%9D%D0%B8%D0%BA%D0%BE%D0%BB%D0%B0%D0%B9_%D0%90%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2%D0%B8%D1%87 Н. А. Щукин гижӧдъяс йылысь FU-Lab сайтын]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь котырӧ пырысьяс]]
[[Категория:Кӧжмудор сикт овмӧдчӧмин]]
[[Категория:Чужисны 1933 воын]]
[[Категория:Коми Республикаса нимӧдана уджалысьяс]]
[[Категория:Кулісны 2022 воын]]
[[Категория:Кулісны тӧвшӧр тӧлысь 26-ӧд лунӧ]]
