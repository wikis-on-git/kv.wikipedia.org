{{Персоналия}}
'''Рогова Зоя Ивановна''' ([[1918 во|1918]]—[[2004 во|2004]]) — челядьлы [[коми кыв|коми]] [[коми гижысьяс анбур серти|гижысь]].

== Олан туй == 
Зоя Ивановна Рогова (нывдырся — Доронина) чужис  [[Вӧлӧгда губерня]]ын [[Яренск уезд]]са (ӧні — [[Сыктывдін район]]са) [[Придаш (Сыктывдін район)|Придаш]] сиктын [[1918 во]]ся [[2 рака|рака тӧлысь 2 лунӧ]] гӧль кресьтянин семьяын. Шӧр школа помалӧм бӧрын пырис велӧдчыны Сыктывкарса педучилишеӧ. [[1939]]—[[1940]] воясӧ медводз уджаліс пионервожатӧйӧн [[Выльгорт (Сыктывдін район)|Выльгортса]] да [[Нювчим (Сыктывдін район)|Нювчимса]] школаясын. Кык во мысти вуджис заочнӧй юкӧнӧ, сы вӧсна мый пансис [[Айму вӧсна Ыджыд тыш]] и Зоя Ивановна лои на лыдын, коді вежис фронт вылӧ мунысь велӧдысьясӧс. Вӧлі велӧдысьӧн [[Придаш (Сыктывдін район)|Придаш]], [[Ипать (Сыктывдін район)|Ипать]] да [[Мандач (Сыктывдін район)|Мандач]] школаясын. Война кадся уджысь [[1946]] вося [[моз тӧлысь]]ӧ сылы вӧлі сетӧма «1941-45 воясся Айму вӧсна Ыджыд тыш дырйи бур уджысь» медаль. Война бӧрын З.И. Рогова библиотекараліс [[Зеленеч (Сыктывдін район)|Зеленечса]] школаын. 

[[1949 во]]сянь [[1977 во]]ӧдз, кор петіс пенсия вылӧ, З И. Рогова веськӧдліс изба-читальняӧн да клубӧн, уджаліс киносетьын кассирӧн, фотоательеын, буфетчицаӧн, бурдӧдчанінын санитаркаӧн, Сыктывкарын — страхӧвӧй агентӧн.

Пенсия вылӧ петӧм бӧрын сьыліс войнаса да уджвывса ветеранъяслӧн Сыктывкарса хорын. Нуӧдіс Сыктывкарса интернатъясын да Выльгортса школаын коми йӧзкостса культура да искусство серти урокъяс.

Кулӧма [[2004 во]]ся [[15 лӧддза-номъя|лӧддза-номъя тӧлысь 15-ӧд лунӧ]].
 
== Гижан удж ==
Зоя Рогова гижӧ кывбуръяс, висьтъяс. Радейтӧ серпасасьны. Тӧдӧ коми фольклорысь уна важ сьыланкыв, нӧдкыв, частушка, кодъясӧс пыртӧ аслас гижӧдъясас.

Коми литератураӧ гижысь локтіс война бӧрын. Сэки Зоя Рогова уджаліс библиотекарӧн Зеленечса школаын, кӧні котыртавліс литература рытъяс, кытчӧ корлывлісны коми гижысьясӧс. Ӧти татшӧм рыт дырйи сійӧ петкӧдліс ассьыс кывбуръяссӧ да висьтъяссӧ [[Юшков Геннадий Анатольевич|Геннадий Юшковлы]], коді вӧзйис водзӧ гижны. Недыр мысти сылысь висьтъяссӧ йӧзӧдісны [[Войвыв кодзув (журнал)|Войвыв кодзув]] журналын, а сэсся гижӧдъясыс петісны коми гижысьяслӧн мукӧд ӧтувъя чукӧръясын.

== Небӧгъяс ==
=== Комиӧн ===
* Тӧлысь вылӧ. — [[Сыктывкар]]: [[Коми небӧг лэдзанін|Коми книжнӧй издательство]], [[1979]].
* Куим чой: Висьтъяс, пьеса, кывбуръяс, нӧдкывъяс / Ред. А.В. Тентюков; Художник Е.А. Мошева. — [[Сыктывкар]]: [[Коми небӧг лэдзанін|Коми книжнӧй издательство]], [[1991]]. — 56 л.б.
* Ов, Придашӧй!  — [[Сыктывкар]]: [[Коми небӧг лэдзанін|Коми книжнӧй издательство]], [[1993]].

=== Роч кыв вылӧ вуджӧдӧмӧн ===
* Мишук побывал в раю: Рассказы, сказки: [Для мл. шк. возраста] / Художник Г.Н. Шарипков. — [[Сыктывкар]]: [[Коми небӧг лэдзанін|Коми книжнӧй издательство]], [[1998]]. — 63 с.

== Наградаяс ==
* «1941-45 воясся Айму вӧсна Ыджыд тыш дырйи бур уджысь» медаль ([[1946]])

== Ӧшмӧсъяс ==
* [http://history-x.ru/03/16/033.htm Рогова Зоя Ивановна]
* [https://web.archive.org/web/20130604054632/http://syktyvdin.ru/page/309/ Сыктывдін районса сайт]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Придаш сикт овмӧдчӧмин]]
[[Категория:Чужисны 1918 воын]]
[[Категория:Кулісны 2004 воын]]
