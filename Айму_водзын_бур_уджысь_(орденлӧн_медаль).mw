[[Файл:Medal of the Order "For Merit to the Fatherland" 1st class military.jpg|thumb|200px|«Айму водзын бур уджысь» орденлӧн I тшупӧда медаль]]
[[Файл:Medal of the Order "For Merit to the Fatherland" 2nd class military.jpg|thumb|200px|«Айму водзын бур уджысь» орденлӧн II тшупӧда медаль]]

'''«Айму водзын бур уджысь» орденлӧн медаль''' ([[роч кыв|рочӧн]]: Медаль ордена «За заслуги перед Отечеством») — [[Рочму]]ын канмуса награда. Лӧсьӧдӧма [[1994]] вося [[2 рака|рака тӧлысь 2 лунӧ]] Россияса Президентлӧн 442 №-а Шуӧмӧн. Россияса Президентлӧн 554 №-а Шуӧмӧн дасьтӧма медаль йылысь Положениелӧн выль редакция ([[1995]] вося [[1 лӧддза-номъя|лӧддза-номъя тӧлысь 1 лунӧ]]).

== Мыйысь сетӧны медаль ==
«Айму водзын бур уджысь» орденлысь медаль сетӧны:
* страналы колана да тӧдчана удж вӧчӧмысь промышленносьтын да видз-му овмӧсын, керкаяс кыпӧдӧмын да транспортын, наукаын да велӧдӧмын, дзоньвидзалун юкӧнын да культураын, мукӧд уджалан юкӧнын;
* ыджыд пай пуктӧмысь Айму дорйӧмӧ, боевӧй дасьлун вылын кутӧмысь, военнӧй служба дырйи бура петкӧдчӧмысь; оланпас да пӧрадок ёнмӧдӧмысь, канму безопасносьт видзӧмысь.

== Медаль тшупӧдъяс ==
Медальлӧн эм кык тшупӧд:
* «Айму водзын бур уджысь» орденлӧн I тшупӧда медаль;
* «Айму водзын бур уджысь» орденлӧн II тшупӧда медаль.

Ыджыдджыкӧн лоӧ медводдза тшупӧда медаль, коді сетӧ позянлун бура уджалӧмысь босьтны [[Айму водзын бур уджысь (орден)|«Айму водзын бур уджысь» IV тшупӧда орден]]. Медводз сетӧны II тшупӧда медаль, а сэсся I тшупӧда медаль.

Военнӧслужашӧйяслы тышъясын повтӧмлун петкӧдлӧмысь сетӧны орделысь медаль, кӧні серпасалӧма меч.

== Медаль новланног ==
Медаль новлӧны шуйга морӧсын орденъяс бӧрын. Эм кӧ I тшупӧда медаль II тшупӧда медаль оз новлыны (новлӧны, медаль кӧ мечӧн).

== Медаль серпасалӧм ==
Медаль серпасаліс Санкт-Петербургса монетнӧй дворысь медшӧр серпасалысь, Россияса нимйӧза серпасалысь А.В. Бакланов.

«Айму водзын бур уджысь» орденлӧн медаль вӧчӧма [[эзысь]]ысь, гӧгрӧс, диаметрыс 32 мм, кыкнанлабоксяньыс эм бортик. Водзладорас серпасалӧма «Айму водзын бур уджысь» орденлысь пас. Бӧрладорас кытшӧн гижӧма девиз: «Польза, честь и слава». Шӧрас — медаль лӧсьӧдан во — [[1994]].
Уліас — лавровӧй увъяс серпасалӧм да медаль номер. I-дза тшупӧда медаль зарниӧдӧма.

{| class="wikitable"
|-
!colspan=2| «Айму водзын бур уджысь» орденлӧн медаль !!colspan=2| «Айму водзын бур уджысь» орденлӧн I тшупӧда медаль мечьясӧн
|-
! I тшупӧда !! II тшупӧда !! I тшупӧда !! II тшупӧда 
|-
|align="center"| [[Файл:Medal of the Order "For Merit to the Fatherland" 1st Class civilian.jpg|150px]]
|align="center"| [[Файл:Medal of the Order "For Merit to the Fatherland" 2nd class civilian.jpg|150px]]
|align="center"| [[Файл:Medal of the Order "For Merit to the Fatherland" 1st class military.jpg|150px]]
|align="center"| [[Файл:Medal of the Order "For Merit to the Fatherland" 2nd class military.jpg|150px]]
|-
|align="center"| [[Файл:Medal for Service I.png]]
|align="center"| [[Файл:Medal for Service II.png]]
|align="center"| [[Файл:Medal for Service I.png]]
|align="center"| [[Файл:Medal for Service II.png]]
|}

== Мукӧдтор ==
Биатлонистка Ольга Зайцевалы вӧлі кыкысь сетӧма «Айму водзын бур уджысь» орденлӧн II тшупӧда медаль:
* [[2003]], [[17 тӧвшӧр|тӧвшӧр тӧлысь 17 лун]] — физическӧй культура да спорт сӧвмӧдӧмӧ пайысь <ref>[https://archive.today/20120708223957/http://graph.document.kremlin.ru/doc.asp?ID=15779&PSC=1&PT=3&Page=3 Россияса Президентлӧн 43 №-а приказ (рочӧн)]</ref>
* [[2007]], [[22 урасьӧм|урасьӧм тӧлысь 22 лун]] — физическӧй культура да спорт сӧвмӧдӧмӧ ыджыд пай пуктӧмысь, ыджыд спортивнӧй вермӧмъясысь <ref>[http://graph.document.kremlin.ru/doc.asp?ID=38156&PSC=1&PT=3&Page=2 Россияса Президентлӧн 204 №-а приказ (рочӧн)]</ref>

== Ыстӧдъяс ==
<references/>

[[Категория:Рочмуса медальяс]]
