{{Персоналия}}
'''Гущин Николай Фёдорович''' ([[1921]]—[[1944]]) — [[Комиын СССР-са геройяс|Комиысь]] [[Сӧветскӧй Союзса Герой]] ([[1945]]).

== Олан туй ==
Николай Гущин чужӧма [[Оренбург обласьт]]са Кандуровка сиктын [[1921-ӧд во]]ся [[ӧшым тӧлысь 14-ӧд лун]]ӧ роч крестянин семьяын. 

[[1932-ӧд во]]ын семъясӧ ыстӧмаӧсь Войвылӧ - веськалӧмаӧсь [[Коми АССР]]-са Железнодорожнӧй (ӧні - [[Княжпогост район|Княжпогост]]) районса Выль Ордым посёлокӧ. Велӧдчӧма емвабокса вӧр посёлокса школаясын, а бӧръя вит восӧ  [[Серегов (Княжпогост район)|Серегыбса]] шӧр школаын, помалӧма война водзвылын. Пырӧма велӧдчыны [[Коми канмуса педагогика институт]]ӧ, но регыд вуджӧма заочнӧй юкӧнӧ. Уджалӧма [[Выльгорт (Сыктывдін район)|Выльгортса]] шӧр школаын, велӧдӧма история. Тані гӧтрасьӧма Ася Фёдорова вылӧ. Гӧрд Армия босьттӧдз инструкторалӧма Железнодорожнӧй районса исполкомын физкультура да спорт юкӧнын.

=== Айму вӧсна Ыджыд тыш кадӧ ===
[[1942-ӧд во]] [[ода-кора тӧлысь 12-ӧд лун]]ӧ сійӧс босьтӧмаӧсь армия Железнодорожнӧй райвоенкоматӧн. [[Айму вӧсна Ыджыд тыш]]ын [[1942-ӧд во]]ся [[вӧльгым тӧлысь]]сянь. Волхов фронтын младшӧй сержант Гущин командуйтӧма стрелковӧй юкӧнӧн. [[1943-ӧд во]]ын армияса курсъяс бӧрын веськӧдлӧма стрелкӧвӧй взводӧн. Форсируйтӧмаӧсь Днепр, мездӧмаӧсь Черкассы кар Степса фронтын.

Повтӧмлун петкӧдлӧма Мӧд Украинаса фронтын [[1944-ӧд во]]ся [[рака тӧлысь]]ын. 

Кулӧма [[1944-ӧд во]]ся [[лӧддза-номъя тӧлысь 12-ӧд лун]]ӧ. Гуалӧма [[Румыния]]ын Яссы карса ӧтувъя гуын.

== Наградаяс ==
* [[Сӧветскӧй Союзса Герой]] почёт ним ([[1945|1945.03.24]])
* [[Ленин орден]] ([[1945|1945.03.24]])
* Гӧрд кодзув ([[1945|1945.03.24]])

== Паметь ==

== Ӧшмӧсъяс ==
* [https://warheroes.ru/hero/hero.asp?Hero_id=4501 «Герои страны» проектын Н.Ф. Гущин йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Айму вӧсна Ыджыд тыш вылӧ усьысьяс]]
[[Категория:Комиын СССР-са геройяс]]
[[Категория:Сӧветскӧй Союзса геройяс]]
[[Категория:Чужисны 1921 воын]]
[[Категория:Кулісны 1944 воын]]
