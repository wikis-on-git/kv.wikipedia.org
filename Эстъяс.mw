'''Эстонечьяс''' ([[Эст кыв|эст]] ''Eestlased'') - финн–йöгра войтыр, канкывйыс [[Эстония]]ын — [[эст кыв]]. 

Медводдза йöзыс татчöс муясын овмöдчылöмаöсь 11 сюрс во сайын кымын, а финн–йöгра олöны танi бöръя 5 сюрс восö нин. Каръяс пиысь важ гижöдъясын медводдзаысь гаравлöны [[Тарту]] – 1030–öд воын, а [[Таллинн]] – 1154–öд воын. Ас канму артмытöдз Войвыв Эстония 1219–öд воын босьтöны датчана, а Лунвыв Эстония – немечьяс 1224–öд воын. Сöмын [[Сааремаа]] пöшти нэм чöж олö джынвыйö асшöра. [[Ливония|Ливонияса]] ожман помасьöм бöрын 1583–öд воын Эстония веськалö полякъяс да шведъяс киö, а 17–öд нэмлöн мöд джынсяньыс ставнас вуджö шведъяслы. Сэки [[Швеция|Швецияын]] медъёна паськалö протестантизм, та понда кызвын эстонечыс — лютерана. Та вöсна жö ёна водз пондöны йöзöдны эст кывъя литература, позьö сюрöдны бур тöдöмлунъяс. 17–öд нэм помланьö нин джын войтырыс лоö велöдчöма, а небöгыд крестьяналöн гортас абу нин гежöдтор. [[Тартуса Университет]] панöны 1632–öд воын. Крестьяналы школаяс восьтöны ветымын воöн сёрöнджык.

[[Категория:Финн-йöгра войтыръяс]]

[[bg:Естонци]]
[[cv:Эстонсем]]
[[cy:Estonwyr]]
[[de:Esten]]
[[en:Estonians]]
[[et:Eestlased]]
[[fi:Virolaiset]]
[[ka:ესტონელები]]
[[lt:Estai]]
[[pl:Estończycy]]
[[ro:Estoni]]
[[ru:Эстонцы]]
[[sv:Ester (folkgrupp)]]
[[tr:Eston]]
[[uk:Естонці]]
