{{Войтыр|
 | group     = Вепсъяс
 | selfname  = Вепсъяс
 | image     = [[Файл:Flag of Vepsia.svg|225px]]
 | caption   = Дӧрапас
 | poptime   = 6 000 гӧгӧр
 | popplace  = [[Рочму]]
 | langs     = [[Вепс кыв|вепс]]
 | rels      = православие
 | related   = [[Карелъяс]], [[Водь]], [[Финнъяс]], [[Эстъяс]]
}}

'''Вепсъяс''' (водзджык ''чудь''; [[Вепс кыв|вепс]] vepsläižed) тайӧ этша лыда [[финн-йӧгра войтыр]], ӧтчукӧрӧн олӧны Россияса [[Карелия]]ын, [[Ленинград обласьт|Ленинград]] да [[Вӧлӧгда обласьт]]ъясын. [[2006]] вося [[косму тӧлысь]]сянь вепсъяс пырӧны [[Войвыв]], [[Сибыр]] да [[Ылі Асыввыв]]са этша лыда вужвойтыръяс лыдӧ.

== Ас ним да войтыр юкӧнъяс ==
Войтырлӧн ас ним — ''vepsä'', ''bepsä'', ''vepsläižed'', ''bepsaažed'', ''lüdinikad''. [[1917]] воӧдз '''вепсъясӧс''' официальнӧя вӧлі шуӧны ''[[чудь]]ӧн''. «Вепся» медваж ас ним [[XX нэм]]ын оз нин казьтывсьы. Роч сёрниын найӧс шуисны «чухаръясӧн» <ref>«Чухаръяс» ним паныдасьлӧ 1920-ӧд воын этнографияысь уджъясын, шуам: Старый и новый быт. Л., 1924.</ref>, «кайванъясӧн» (кедзовтана вежӧртасын). «Вепсъяс» этноним паськалӧ ӧнія кадӧ нин.

Торйӧдӧны вепсъяслысь куим этнографическӧй котыр:
* войвывса (онегабердса) вепсъяс — олӧны Онега тылӧн рытыв-лунвыв берегын (вӧвлӧм «Вепс национальнӧй вӧлӧсьт», [[Шёлтозеро]] сиктын — [[Карелия]] лунвылын, [[Ленинград обласьт]]кӧд орччӧн);
* шӧр (оятса) вепсъяс — олӧны шӧр да вылыс [[Оять]] ю бокын, Капша да Паша юяс йылын ([[Ленинград обласьт]]лӧн рытыв-асылын да [[Вӧлӧгда обласьт]]лӧн рытыв-войвылын)
* лунвыв вепсъяс — Вепс керӧслӧн лунвыв бокын ([[Ленинград обласьт]]лӧн асыввылын да [[Вӧлӧгда обласьт]]лӧн рытыв-войвылын).

== Лыд ==
2010 воын [[Рочму]]ын — 5 936 морт:
* [[Карелия]] — 3 423
* [[Ленинград обласьт]] — 1 380
* [[Вӧлӧгда обласьт]] — 412
* [[Петыркар]] — 318 (2002 во)

[[Файл:Veps museum.JPG|300px|left|thumb|Вепс этнографическӧй музей [[Шоутъярв]]ын]]

== Нималана вепсъяс ==
* Лисицына Анна Михайловна ([[1922]]—[[1942]]) — партизанка, Сӧветскӧй Союзса герой.
* [[Абрамов Николай Викторович]] ([[1961]] ч.в. ) — вепс гижысь, журналист, вуджӧдчысь, актёр.
* Строгальщикова Зинаида Ивановна — историк, туялысь, общественнӧй удж вӧчысь.

== Ыстӧдъяс ==
<references/>

{{Финн-йӧгра войтыръяс}}

[[Категория:Вепсъяс]]
