'''Медводдза спас''' — коми йӧзкостса календарын куим спас празьникысь медводдзаыс, подуласьӧ вичко празьник вылӧ. Пасйӧны [[14 моз|моз тӧлысь 14-ӧд лунӧ]].

== Ним ==
Медводдза спас йӧзкостса традицияын шуӧны сідзжӧ '''Первӧй Спас''', '''Пас''', '''Пас лун''' и с.в. Сы вӧсна, мый тайӧ лунас вежӧдӧны васӧ, уналаын лунсӧ шуӧны '''Вавыв спасӧн'''.

== Сура празьник ==
Медводдза Спас либӧ '''Спас лун''' — сура празьник [[Луздор район]]ысь [[Ношуль (Луздор район)|Ношуль сиктувса]] [[Кось (Луздор район)|Косьын]]. Водзынсӧ вичкоын служба помасьӧм бӧрын зонъяс вӧв вылын вӧлі лэччӧны [[Луз|Луз ю]] дорӧ, кытысь васӧ поп вежӧдӧ. Вӧлаяс ӧтарӧ-мӧдарӧ уйӧны, сэсся веськыд туй вылын ас костаныс ордйысьӧны. Гӧсьтъясӧс яндӧваысь сурӧн юктӧдӧны, льӧмъя пирӧгӧн вердӧны.

== Ӧбетнӧй празьник ==
[[Изьва район]]са [[Вертеп (Изьва район)|Вертеп]] грездын тай лун шуны '''Макевей Спас'''. Празьникыс обетнӧй, вӧдитӧны скӧт усьӧм бӧрын. Тайӧ лунас [[Краснобор (Изьва район)|Красноборсянь]] зібъя Енъясӧн петӧны да [[Вертеп (Изьва район)|Вертеп]] юбокса луд вылӧ мунӧны. Мунігӧн куимлаӧ сувтлӧны — крестъяс дорӧ да юрбитӧны. Кор ю бокас воӧны, Ен ӧбразъяс пукталӧны. Поп бӧчкаын ва вежӧдӧ да вежӧдӧм ванас йӧзсӧ резӧ. Сэні жӧ поп медводдзаысь вотӧсъяс вежӧдӧ. Медводдзаысь картупель видлӧны, колӧ нин турун пуктӧм помавны.

== Примета ==
Комияс пӧвстын ветлӧ [[роч кыв|роч]] примета ветлӧ: «Первый Спас — рукавицы про запас».

== Ӧшмӧс ==
* Коми календар. 2009 во / Автор чукӧр; Лӧсьӧдіс ''Ӧльӧш Рассыхаев''. — [[Сыктывкар]], [[2008]].

[[Категория:Йӧзкостса календар]]
