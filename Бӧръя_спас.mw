'''Бӧръя спас''' — коми йӧзкостса календарын куим спас празьникысь коймӧдыс, подуласьӧ вичко празьник '''[[Успенньӧ]]''' вылӧ. Пасйӧны [[28 моз|моз тӧлысь 28-ӧд лунӧ]].

== Ним ==
Бӧръя спас коми йӧзкостса традицияын шуӧны сідзжӧ '''Успенньӧ''', '''Ӧспӧжа лун''', и с.в.

== Сура празьник ==
'''Бӧръя спас''' — сура празьник [[Кулӧмдін район]]са [[Помӧсдін (Кулӧмдін район)|Помӧсдін]], [[Луздор район]]са [[Читаёв (Луздор район)|Читаёв]] да [[Спаспоруб (Луздор район)|Спаспоруб]] сиктъясын ([[Яг (Луздор район)|Ягын]], [[Кӧдж (Луздор район)|Кӧджын]]), [[Мӧсерпом (Луздор район)|Мӧсерпом]] грездын.

Помӧсдінын Успенньӧ дырйи пажунӧдз уджалӧны, а сэсся праздничайтӧны. Ӧтув сур пуӧны. Крест дорын молебен лыддьӧны. Поп керкаысь керкаӧ ветлӧдлӧ да нянь тусьяс вежӧдӧ. Поплы сетӧм ыж юр пуӧны вичко дорын да юкӧны йӧз костас.

[[Куж (Кулӧмдін район)|Ыджыд Кужйын]] муяс гӧгӧр Енъясӧн кытшлалӧны  Локтӧм бӧрас пуӧны кукань либӧ ыж яй, а сійӧс ньӧбӧм вылӧ чукӧртӧны ӧтувъя сьӧм. Ывла вылын поп яйсӧ вежӧдӧ, и ставныс сёйӧны.

== Эскӧмъяс ==
Эскӧны, мый тайӧ празьник налӧн, коді удитӧ муяс вылысь нянь идравны. Шуӧны, мый Успенньӧ кежлӧ колӧ лук керны, Пречиста кежлӧ — картупель, Звиженньӧ кежлӧ — капуста.

== Видзӧдӧй тшӧтш ==
[[Успенньӧ]] — Енмамлӧн кулан лун.

== Ӧшмӧс ==
* Коми календар. 2009 во / Автор чукӧр; Лӧсьӧдіс ''Ӧльӧш Рассыхаев''. — [[Сыктывкар]], [[2008]].

[[Категория:Йӧзкостса календар]]
