'''Фомин Юлий Александрович''' ([[1928]]—[[2015 во|2015]]) — контр-адмирал, туялысь, техническӧй наукаясса кандидат, профессор, гижысь.

== Олан туй ==
* Юлий Фомин чужис [[1928 во]]ся [[20 ода кора|ода-кора тӧлысь 20-ӧд лунӧ]] [[Коми (Зыряна) асвеськӧдлан обласьт]]са Кулига грездын (ӧні [[Коми Республика]]ын [[Луздор район]]ысь [[Спаспоруб (Луздор район)|Спаспоруб сикт овмӧдчӧмин]] улӧ пырысь [[Кулига (Спаспоруб сикт овмӧдчӧмин)|Кулига]] [[грезд]]).<ref>[http://www.gazeta-respublika.ru/article.php/59696 Артеев А. В океан от деревенской околицы / Контр-адмирал Юлий Фомин посетил родное Прилузье // «Республика» газет, 2013 во, ода-кора тӧлысь 24-ӧд лун]</ref> Сылӧн батьыс гражданскӧй тыш дырйи вӧлӧма Гӧрд флотын морякӧн, мамыс — коми кресьтянка. Кор мунӧма школаас, [[роч кыв]]сӧ абу тӧдӧма.
* [[1944 во]]ын помаліс [[Абъячой]]са школаын 9 класс. Сэсся Юлий Фомин помаліс куим военнӧ-морскӧй велӧдчанін: Бакуса военнӧ-мор­скӧй дасьтысян училишӧ ([[1945]]), Дзержинскӧй нима Вылыс военнӧ-морскӧй инженернӧй училишӧ ([[1950]]) да Крылов нима караб вӧчан да вооружениелӧн Военнӧ-морскӧй академиа ([[1958]]).
* Караб вылын служба пансис Айму вӧсна Ыджыд тыш бӧрын Балтика флотын, кӧні служитіс вит во чӧж «Выборг» мониторын (вӧвлӧм фин броненосец). [[1955]]-сянь [[1990 во]]ӧдз велӧдіс. Военнӧ-морскӧй академиа помалӧм бӧрын Юлий Фоминӧс мӧдӧдісны Севастопольса вылыс военнӧ-морскӧй инженернӧй училишӧӧ. Тані уджаліс 23 во: велӧдысьсянь воӧдчис училишӧса начальникӧс вежысьӧдз велӧдан да туялан уджъяс серти. Уна во чӧж дасьтіс ваувса атомнӧй флотлы кадръяс. Бӧръя дас восӧ сійӧ вӧлі Военно-Морскӧй флотса велӧдчанінъясын начальникӧс вежысьӧн. ВМФ-ын служитіс пӧшти 45 во.
* Военнӧй служба помалӧм бӧрын вӧлі медшӧр методистӧн Шӧр Велӧдан методическӧй кабинетын.
* Куліс [[Москва]]ын [[2015 во]]ся [[12 тӧв шӧр|тӧвшӧр тӧлысь 12-ӧд лунӧ]].

== Туясян удж ==
[[1960 во]]ын Юлий Фомин дорйис диссертациа, лои техническӧй наукаясса кандидатӧн. Юлий Александрович —Циолковский нима космонавтика академиаын да наукаяс да искусствояслӧн Петыр академиаын профессор, академик.

Йӧзӧдіс 130-ысь унджык удж.

== Гижан удж ==
Юлий Фомин гижис да йӧзӧдіс некымын прозаа да кывбура небӧг. Сійӧ гижӧ роч флот да нималана флотоводечьяслӧн олӧм йылысь. Гижӧ чужан Луздор йывсьыс. На пиысь ӧти кывбур чукӧр шусьӧ «В океан от деревенской околицы».

== Небӧгъяс ==
* В океан от деревенской околицы

== Наградаяс ==
* «Вооружённӧй Вынъясын Аймулы служитӧмысь» III тшупӧда орден
* [[Гӧрд Кодзувлӧн орден]]
* Саридзса Флотын почётнӧй уджалысь
* Россия транспортын почётнӧй уджалысь
* Арбат районса почётнӧй олысь
* [[Луздор район]]са почётнӧй олысь

== Ӧшмӧсъяс ==
* [http://www.arbat-msk.ru/wiki/f/730/ Независимый сайт района Арбат города Москвы]
* [http://www.gazeta-respublika.ru/article.php/59696 Артеев А. В океан от деревенской околицы / Контр-адмирал Юлий Фомин посетил родное Прилузье // «Республика» газет, 2013 во, ода-кора тӧлысь 24-ӧд лун]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Комиысь военнӧйяс]]
[[Категория:Спаспоруб сикт овмӧдчӧмин]]
