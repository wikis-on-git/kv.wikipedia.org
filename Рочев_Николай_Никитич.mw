{{Персоналия}}
'''Рочев Николай Никитич''' (комиӧн — '''Микит Микол''') ([[1922-ӧд во|1922]]—[[2004-ӧд во|2004]]) — коми [[история]] туялысь, история наукаясса кандидат, [[Коми наука шӧрин]]ысь [[Кыв, литература да история институт]]са веськӧдлысь ([[1970]]—[[1985]]).

== Олан туй ==
Николай Рочев чужӧма [[1922-ӧд во]]ся [[ода-кора тӧлысь 22-ӧд лун]]ӧ [[Изьва район]]са [[Кыдзкар (Изьва район)|Кыдзкар]] [[сикт]]ын. [[1940-ӧд во]]ын помалӧма Печораса педагогика училишӧ, уджалӧма секретарӧн ВЛКСМ-лӧн Печора кытшса комитетын пропаганда да агитация нырвизьын.

=== Айму вӧсна Ыджыд тыш ===
[[1941-ӧд во]]ся [[сора тӧлысь]]ын ас кӧсйӧм серти мунӧма Гӧрд Армияӧ, сійӧс мӧдӧдӧмаӧсь [[Череповецк]]ӧ пехотнӧй училишӧӧ, кӧні недыр кадся курс помалӧма [[1941-ӧд во]]ся [[ӧшым тӧлысь]]ын. Лейтенантӧн командуйтӧма баталённӧй миномётъяслӧн взводӧн 24-ӧд стрелковӧй дивизияса 172-ӧд стрелковӧй полкын. Тышкасьӧма Калинин фронтын. Ранитчылӧма [[1942-ӧд во]]ся [[ӧшым тӧлысь]]ын Сталинград улын. Бурдӧм бӧрын сійӧс индӧмаӧсь связьса старшӧй офицерӧн 24-ӧд стрелковӧй дивизияын. [[1944-ӧд во]] пансигӧн Николай Рочев лоӧма тайӧ жӧ дивизияса 168-ӧд стрелковӧй полкын оперативнӧй юкӧнса начальникӧн да штабса начальникӧс вежысьӧн.

[[1945-ӧд во]]ся [[тӧвшӧр тӧлысь]]сянь [[лӧддза-номъя тӧлысь]]ӧдз велӧдчӧма Украинаса 4-ӧд фронтлӧн штаб бердса оперативнӧй сотрудникъясӧс дасьтан курсъясын. [[1945-ӧд во]]ся [[сора тӧлысь]]сянь [[1946-ӧд во]]ся [[сора тӧлысь]]ӧдз — 18-ӧд армияса «Смерш» контрразведкаын следователь. Бырӧдӧдма Рытыввыв Украинаын ОУН-лысь бандаяссӧ, Чехословакияын кыйӧдӧма да бырӧдӧма диверсант да каратель Тищенкоӧс. Демобилизируйтчӧма [[1946-ӧд во]]ся [[моз тӧлысь]]ын.

=== Тыш бӧрын ===
[[1948-ӧд во]]ся [[рака тӧлысь]]ӧдз Н. Рочев уджалӧма партияса Коми обкомын инструкторӧн, кадръяс секторын веськӧдлысьӧн. 1950-ӧд воясын уджалӧма партияса Уква райкомын секретарӧн да 1-дза секретарӧн, партияса Вӧркута карса комитетын 1-дза секретарӧн, партияса Коми обласьтса комитетын пропаганда да агитация секторын веськӧдлысьӧн. [[1955-ӧд во]]ын помалӧма КПСС-лӧн Шӧр комитет бердса Вылыс партийнӧй школаын. [[1968-ӧд во]]ся [[урасьӧм тӧлысь]]ӧдз — партияса Коми обласьтса комитетын секретар. Сэки жӧ помалӧма Вылыс партийнӧй школалысь аспирантура да [[1969-ӧд во]]ын дорйӧма история наукаясса кандидат ним вылӧ диссертация.

[[1968-ӧд во]]ся [[урасьӧм тӧлысь]]сянь [[1970-ӧд во]]ся [[рака тӧлысь]]ӧдз веськӧдлӧма [[Коми наука шӧрин|СССР-са наукаяс академиялӧн Коми филиалын]] Коми историяса отделӧн. Вӧзйӧма лӧсьӧдны [[Коми наука шӧрин|СССР-са наукаяс академиялӧн Коми филиалын]] [[Кыв, литература да история институт]]. Дас вит во веськӧдлӧма тайӧ гуманитарнӧй институтнас ([[1970]]—[[1985]]). Веськӧдлӧма Фин-йӧгра туялысьяслӧн VI ставмирса конгресслӧн дасьтӧмӧн да нуӧдӧмӧн.

«Истории Коми АССР с древнейших времен до наших дней» монография йӧзӧдны дасьтӧмысь сетӧма Коми АССР-са канму премия.

Кулӧма [[2004-ӧд во]]ся [[кӧч тӧлысь 2-ӧд лун]]ӧ.

=== Общественнӧй удж ===
[[1952]]—[[1970-ӧд во]]ясӧ вӧлӧма Коми АССР-са Вылыс Сӧветын депутатӧн. Сійӧс кыкысь бӧрйылӧмаӧсь Вылыс Сӧветса Веськӧдлысьӧн.

=== Семья ===
* Батьыс — Рочев Никита Степанович ([[1895-ӧд во|1895]]—[[1957-ӧд во|1957]])
* Мамыс — Рочева Марфида Терентьевна ([[1894-ӧд во|1894]]—[[1976-ӧд во|1976]])
* Гӧтырыс — Анна Ивановна ([[1913-ӧд во|1913]]—[[2000-ӧд во|2000]])
* Нылыс — Светлана Николаевна ([[1952-ӧд во|1952]])

== Туясян удж ==
== Небӧгъяс ==

== Ӧшканпасъяс ==
=== Война кадся ===
* Гӧрд Дӧрапас орден ([[1943-ӧд во|1943]]) 
* Айму вӧсна Ыджыд тыш II тшупӧда кык орден ([[1944-ӧд во|1944]], [[1985-ӧд во|1985]])
* «Заслугаясысь эзысь крест» орден ([[Польша]])
* [[Сталинград дорйӧмысь (медаль)|«Сталинград дорйӧмысь»]] медаль
* [[1941—1945 воясӧ Айму вӧсна Ыджыд тышын Германия весьтын Вермӧмысь (медаль)|«1941—1945 воясӧ Айму вӧсна Ыджыд тышын Германия весьтын Вермӧмысь»]] медаль
* «Вӧрӧг водзын повтӧмлунысь» медаль ([[Чехословакия]])

=== Война бӧрся ===
* Уджвывса Гӧрд Дӧрапас орден ([[1965-ӧд во|1965]])
* Коми АССР-са народнӧй овмӧсса нимӧдана уджалысь ([[1968-ӧд во|1968]])
* РСФСР-са культураын нимӧдана уджалысь ([[1982-ӧд во|1982]])
* Коми АССР-са канму премия ([[1982-ӧд во|1982]])

== Паметь ==
* Н. Н. Рочевлы казьтылана пӧв восьтӧма [[Сыктывкар]]ын [[2015-ӧд во]]ын [[Кыв, литература да история институт]] керкаын.<ref>[https://illhkomisc.ru/otkrytie-memorialnoj-doski-n-n-rochevu-15-05-2015 Открытие мемориальной доски Н. Н. Рочеву // Кыв, литература да история институтлӧн сайт (2015.05.09 лун; рочӧн)]</ref>

== Ӧшмӧсъяс ==
* http://geroiros.narod.ru/wwsoldat/200/ARTICLES/BIO/rochev_nn.htm
* ''Рассохин Л.'' Рочев Николай Никитич // Республика Коми. Энциклопедия: в 3- т. — [[Сыктывкар]], [[1999-ӧд во|1999]]. — Т. 2. — С. 559.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Кыдзкар сикт овмӧдчӧмин]]
[[Категория:Кыв, литература да история институт]]
