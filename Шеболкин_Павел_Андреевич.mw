'''Шеболкин Павел Андреевич''' (Сизь Паш; Выль Паш) ([[1905]]—[[1963]]) — [[Коми кыв|коми]] [[Коми гижысьяс анбур серти|гижысь, вуджӧдчысь]].

== Олан туй ==
Павел Шеболкин чужис [[1905]] вося [[27 моз|моз тӧлысь 27-öд лунӧ]] [[Вӧлӧгда губерня]]ысь [[Усть-Сысольск уезд]]са Паджгаын (ӧні — [[Сыктывдін район]]са [[Паджга (Сыктывдін район)|Паджга]] сикт).

[[1920]] восянь велӧдчис [[Усть-Сысольск уезд]]са партия комитетлӧн курсъяс вылын. [[1923]] восянь вӧлі «Комитрестын» курьер-переписчикӧн. Сэки жӧ пырис обласьтса сӧветскӧй партшколаӧ. 1920-ӧд воясӧ уджаліс [[Сыктывкар]]са да [[Изьва (сикт)|Изьваса]] военкоматъясын. Сэсся уджаліс [[Коми небӧг лэдзанін]]ын, [[Войвыв кодзув (журнал)|«Ударник»]] журналын да [[Коми гижысь котыр]]лӧн правленньӧын. 1937 воын сійӧс репрессируйтісны. 

Тышкасис [[Айму вӧсна Ыджыд тыш]] вылын. Воис сэтысь [[Гӧрд кодзувлӧн орден|Гӧрд Кодзувлӧн орденӧн]] да медальясӧн. Война бӧрын сылы ковмис нӧшта кыкысь пукавны дзескыдінъясын. Реабилитируйтісны [[1956]] вося [[19 йирым|йирым тӧлысь 19-öд лунӧ]].

Олӧм помланьыс сійӧ уджаліс республикаса да районса газетъясын, [[Коми небӧг лэдзанін]]ын редакторӧн.

Куліс [[1963]] вося [[14 кӧч|кӧч тӧлысь 14-öд лунӧ]].

== Гижан удж ==
[[1923]] воын йӧзӧдіс «Югыдлань» медводдза кывбурсӧ [[Коми му (газет)|«Югыд туй»]] газетын.

Павел Шеболкин тӧдса кыдзи вуджӧдчысь. Сылӧн вуджӧдӧмӧн петавлісны В. Бредель, А.К. Толстой да Ф. Панфёровлӧн небӧгъясыс.

== Небӧгъяс ==
* ''Шеболкин П.А.'' Партизан-Ваньӧ: висьт. — [[Сыктывкар|Сыктывдiн кар]]: [[Коми небӧг лэдзанін|Коми книга лэдзанін]], [[1929]]. — 36 л.б. (серпас) (Школаын велӧдчысьяслы лыддянтор) (молодцовица).
* ''Выль Паш (Шеболкин П.А.).'' Гудӧк: поэма. — [[Сыктывкар]]: [[Коми небӧг лэдзанін|Коми книга лэдзанін]], [[1930]]. — 52 л.б.
* ''Выль Паш (Шеболкин П.А.).'' Бордъя вояс: кывбур чукӧр. — [[Сыктывкар]]: [[Коми небӧг лэдзанін|Коми госиздат]], [[1932]]. — 150 л.б. (молодцовица).
* ''Выль Паш (Шеболкин П.А.).'' Кывбуръяс / Ред. [[Изъюров Иван Васильевич|''И. Изъюров.'']] — [[Сыктывкар]]: [[Коми небӧг лэдзанін|Коми госиздат]], [[1936]]. — 46 л.б. (молодцовица)
* ''Шеболкин П.А.'' Повтӧм Васька: челядьлы мойдкыв / Ред. ''В.М. Попов''; серпасалiс ''М. Безносов''. — [[Сыктывкар]]: [[Коми небӧг лэдзанін|Коми кн. изд-во]], [[1962]]. — 28 л.б.
* ''Шеболкин П.А. (Выль Паш).'' Гыяслы паныд: бӧрйӧм гижӧдъяс / Серпасалiс ''В.В. Поляков''. — [[Сыктывкар]]: [[Коми небӧг лэдзанін|Коми книжнӧй издательство]], [[1964]]. — 107 л.б.
* ''Шеболкин П.А.'' Повтӧм Васька: челядьлы мойдкыв / Серпасалiс ''М.П. Безносов'', ред. [[Попов Владимир Александрович|''В.А. Попов''.]] — [[Сыктывкар]]: [[Коми небӧг лэдзанін|Коми кн. изд-во]], [[1981]]. — 28 л.б.

== Наградаяс ==
* [[Гӧрд Кодзувлӧн орден]]

== Ӧшмӧсъяс ==
* [http://www.nbrkomi.ru/page/4466 Коми Республикаса национальнӧй небӧгаин сайт]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Паджга сикт овмӧдчӧмин]]
[[Категория:Айму вӧсна Ыджыд тыш вылӧ ветлысьяс]]
