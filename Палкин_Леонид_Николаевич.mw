{{Персоналия}}
'''Палкин Леонид Николаевич''' ([[1932]]—[[1999]]) — [[коми кыв|коми]] [[Коми гижысьяс анбур серти|поэт, гижысь]], журналист.

== Олан туй ==
Леонид Палкин чужӧма [[Коми (Зыряна) асвеськӧдлан обласьт]]ысь [[Удора район]]са [[Жук (Удора район)|Жук]] (рочӧн Георгиево) [[грезд]]ын [[1932-ӧд во]]ся [[вӧльгым тӧлысь 28-ӧд лун]]ӧ.

Сизимӧд классянь пырӧма уджавны Удора районса исполкомӧ. [[1949-ӧд во]]ын помалӧма [[Кослан|Косланса]] шӧр школа да пырӧма велӧдчыны 1 №-а [[Сыктывкар]]са ремесленнӧй училишӧӧ, кӧні босьтӧма рулевӧй да столяр-плотниклысь специальносьтъяс. Сёрӧнджык помалӧма штурманъяслысь курсъяс да уджалӧма капитанлы отсасысьӧн Войвыв юяслӧн пароходствоын. [[1953-ӧд во]]сянь служитӧма Сӧветскӧй Армияын. Воӧм бӧрас уджалӧма боцманӧн паракодъяс вылын.

[[1959-ӧд во]]янь Леонид Палкин уджалӧма [[Коми му (газет)|«Югыд туй»]] газетын литературнӧй сотрудникӧн. Сэсся уджалӧма Удора районса [[Выль туйӧд (газет)|«Выль туйӧд»]] газетын, вӧлӧма районса радиовещаниеын редакторӧн.

Кулӧма [[1999-ӧд во]]ся [[рака тӧлысь 2-ӧд лун]]ӧ.

== Гижан удж ==
Косланса школаын велӧдчигӧн ветлӧдлӧма «Пионеры Удоры» литературнӧй кружокӧ. Тані жӧ гижӧма медводдза кывбуръяссӧ. На пиысь ӧтиӧс йӧзӧдлӧма [[1949-ӧд во]]ын [[Войвыв кодзув (журнал)|«Войвыв кодзув»]] журналын. Тайӧ жӧ журналас 1949-ӧд воын петӧны сылӧн и мукӧд кывбурыс.

Леонид Палкин петкӧдлӧма асьсӧ кыдзи журналист да гижысь. Гижӧма кывбуръяс, висьтъяс, очеркъяс. Сылӧн артмисны челядьлы неыджыд гижӧдъяс, кодъясӧс рочӧдӧма войвыв вӧр-ва сьылысь В.С. Журавлёв-Печорский (вуджӧдӧмъясыс пырисны «Таёжное чудо» небӧгӧ). «Лесной чай» небӧгын автор гижӧмас, мый «эта книга, если говорить образно, родилась на природе, где я то с удочкой, то с фотоаппаратом провожу своё свободное время».

Палкинлӧн петавлӧма куим небӧг [[коми кыв|комиӧн]] да кык небӧг [[роч кыв|рочӧн]] («Таёжное чудо»,  «Лесной чай»).

== Небӧгъяс ==
* Дона из: висьтъяс. — [[Сыктывкар]]: [[Коми небӧг лэдзанін|Коми книжнӧй издательство]], [[1964-ӧд во|1964]]. — 32 л.б.
* Ракета. — [[Сыктывкар]]: [[Коми небӧг лэдзанін|Коми книжнӧй издательство]], [[1966-ӧд во|1966]]. — 12 л.б.
* Гӧрд кодзув: висьт, мойд. — [[Сыктывкар]]: [[Коми небӧг лэдзанін|Коми книжнӧй издательство]], [[1967-ӧд во|1967]]. — 20 л.б.
* Вӧрса чай: висьтъяс. — [[Сыктывкар]]: [[Коми небӧг лэдзанін|Коми книжнӧй издательство]], [[1970-ӧд во|1970]]. — 32 л.б.

== Ӧшмӧс ==
* [http://wiki.komikyv.org/index.php/%D0%9F%D0%B0%D0%BB%D0%BA%D0%B8%D0%BD_%D0%9B%D0%B5%D0%BE%D0%BD%D0%B8%D0%B4_%D0%9D%D0%B8%D0%BA%D0%BE%D0%BB%D0%B0%D0%B5%D0%B2%D0%B8%D1%87 «Коми тӧданін» сайтын Л.Н. Палкин йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Журналистъяс]]
[[Категория:Удора район]]
