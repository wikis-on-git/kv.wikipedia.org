'''Палкин Леонид Николаевич''' ([[1932]]—[[2007]]) — [[коми кыв|коми]] [[Коми гижысьяс анбур серти|поэт, гижысь]], журналист.

== Олан туй ==
Леонид Палкин чужис [[Коми (Зыряна) асвеськӧдлан обласьт]]ысь [[Удора район]]ын [[1932]] вося [[28 вӧльгым|вӧльгым тӧлысь 28-ӧд лунӧ]].

Сизимӧд классянь пырис уджавны Удора районса исполкомӧ. [[1949]] воын помаліс [[Кослан|Косланса]] шӧр школа да пырис велӧдчыны 1 №-а [[Сыктывкар]]са ремесленнӧй училишӧӧ, кӧні босьтіс рулевӧй да столяр-плотниклысь специальносьтъяс. Сёрӧнджык помаліс штурманъяслысь курсъяс да уджаліс капитанлы отсасысьӧн Войвыв юяслӧн пароходствоын. [[1953]] восянь служитіс Сӧветскӧй Армиаын. Воӧм бӧрас уджаліс боцманӧн паракодъяс вылын.

[[1959]] восянь Леонид Палкин уджаліс [[Коми му (газет)|«Югыд туй»]] газетын литературнӧй сотрудникӧн. Сэсся уджаліс Удора районса [[Выль туйӧд (газет)|«Выль туйӧд»]] газетын, вӧлі районса радиовещаниеын редакторӧн.

Куліс [[2007]] вося [[14 кӧч|кӧч тӧлысь 14-ӧд лунӧ]].

== Гижан удж ==
Косланса школаын велӧдчигӧн ветлӧдліс «Пионеры Удоры» литературнӧй кружокӧ. Тані жӧ гижис медводдза кывбуръяссӧ. На пиысь ӧтиӧс йӧзӧдісны [[1949]] воын [[Войвыв кодзув (журнал)|«Войвыв кодзув»]] журналын. Тайӧ жӧ журналас 1949 воын петісны сылӧн и мукӧд кывбуръяс.

Леонид Палкин петкӧдліс асьсӧ кыдзи журналист да гижысь. Гижис кывбуръяс, висьтъяс, очеркъяс. Сылӧн артмисны челядьлы неыджыд гижӧдъяс, кодъясӧс рочӧдіс войвыв вӧр-ва сьылысь В.С. Журавлёв-Печорский (вуджӧдӧмъясыс пырисны «Таёжное чудо» небӧгӧ). «Лесной чай» небӧгын автор гижис, мый «эта книга, если говорить образно, родилась на природе, где я то с удочкой, то с фотоаппаратом провожу своё свободное время».

Палкинлӧн петавліс куим небӧг [[коми кыв|комиӧн]] да кык небӧг [[роч кыв|рочӧн]] («Таёжное чудо»,  «Лесной чай»).

== Небӧгъяс ==

== Ӧшмӧс ==
* [http://ksosh.ru/index.php/istoriya-ou/znamenitye-vypuskniki/175-palkin-leonid-nikolaevich Кослан сиктса школа сайтын Л.Н. Палкинлӧн олантуй]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Журналистъяс]]
[[Категория:Удора район]]
