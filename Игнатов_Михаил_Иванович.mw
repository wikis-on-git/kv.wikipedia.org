{{Персоналия}}
'''Игнатов Михаил Иванович''' ([[1933]]—[[1999]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Михаил Игнатов чужӧма [[1933]] вося [[ода-кора тӧлысь 28-ӧд лун]]ӧ Коми АССР-са [[Кулӧмдін район]]ын [[Помӧсдін (Кулӧмдін район)|Помӧсдін]] сикт улӧ пырысь [[Мӧдлапӧв (Кулӧмдін район)|Мӧдлапӧв]] грездын.

Сизим класс помалӧм бӧрын водзӧ велӧдчӧма [[Уква]]са горнӧй техникумын, кӧні и босьтчӧма гижны кывбуръяс. [[1952 во]]сянь уджалӧма «Воркутауголь» комбинатлӧн геологоразведочнӧй партияын техник-операторӧн. Бӧрынджык зільӧма [[Печӧра (кар)|Печораса]] геофизическӧй экспедицияын.

[[1967 во]]ын Михаил Игнатов помалӧма А.М. Горький нима Литературнӧй институт, [[1968 во]]ын пырӧма [[Коми гижысь котыр|СССР-са гижысь котырӧ]].

Кулӧма [[1999 во]]ся [[моз тӧлысь 17-ӧд лун]]ӧ.

== Гижан удж ==
Тундраын да войвывса пармаын геофизикъяслӧн сьӧкыд да кывкутана удж йылысь гижӧма Михаил Игнатов аслас повесьтъясын да висьтъясын. «Чусалысь шом» медводдза висьтсӧ йӧзӧдӧма [[Войвыв кодзув (журнал)|«Войвыв кодзув»]] журналын [[1959 во]]ын. Во мысти татшӧм жӧ ним улын гижысьлӧн петӧма медводдза небӧг.

Водзӧ гижӧма буритчысьяс, изыскательяс, геологъяс йылысь, кодъяс корсьӧны да аддзӧны мупытшса озырлун. Бура тӧдсаӧсь гижысьлӧн «Шоръяс визувтӧны юӧ», «Меным быть колӧ мунны», «Кор эмӧсь другъяс» небӧгъяс.

Гижлӧма сійӧ и ичӧт арлыда челядьлы. Сылӧн ки улысь петавлісны «Васьӧ да кардинал», «Юсьяс, донаяс, вай жӧ висьталӧй» небӧгъяс.

== Небӧгъяс ==
=== Комиӧн ===
* ''Игнатов М. И.'' Чусалысь шом. [висьт]. — [[Сыктывкар]]: [[Коми небӧг лэдзанін|Коми кн. из-во]], [[1960]]. — 24 л.б.
* ''Игнатов М. И.'' Шоръяс визувтӧны юӧ: повесть, висьт. — [[Сыктывкар]]: [[Коми небӧг лэдзанін|Коми кн. из-во]], [[1963]]. — 144 л.б.
* ''Игнатов М. И.'' Меным быть колӧ мунны: повесть. — [[Сыктывкар]]: [[Коми небӧг лэдзанін|Коми кн. из-во]], [[1969]]. — 140 л.б. 
* ''Игнатов М. И.'' Кор эмӧсь другъяс: висьтъяс. — [[Сыктывкар]]: [[Коми небӧг лэдзанін|Коми кн. из-во]], [[1970]]. — 38 л.б.
* ''Игнатов М. И.'' Васьӧ да кардинал: висьтъяс. — [[Сыктывкар]]: [[Коми небӧг лэдзанін|Коми кн. из-во]], [[1982]]. — 56 л.б.
* ''Игнатов М. И.'' Юсьяс, донаяс, вай жӧ висьталӧй...: повестьяс, висьтъяс. — [[Сыктывкар]]: [[Коми небӧг лэдзанін|Коми кн. из-во]], [[1988]]. — 288 л.б.

=== Вуджӧдӧмӧн ===
* ''Игнатов М. И.'' Ручейки текут в реку / Пер. с коми ''В. Еремина''; Худ. ''Р. М. Мусихина''. — [[Сыктывкар]]: [[Коми небӧг лэдзанін|Коми кн. из-во]], [[1977]]. — 254 с.

== Ӧшмӧсъяс ==
* [[Белых Иван Ильич|''Белых И.И.'']] Меным быть колӧ мунны ... // [[Коми му (газет)|«Коми му»]], [[2013 во|2013]], [[14 вӧльгым|вӧльгым тӧлысь 14-ӧд лун]], 45 №.
* 80 лет (1933 г., 28 мая — 1999 г., 17 августа) со дня рождения Игнатова Михаила Ивановича, писателя: [список литературы] // Календарь знаменательных и памятных дат Респуб лики Коми на 2013 год. — [[Сыктывкар]], — [[2012 во|2012]]. — С. 44.
* Путятова Н.Н. Коми-зырянская повесть 1960-х гг. (художественное своеобразие повести М. Игнатова «Ручьи текут в реку») // Молодёжный вестник (СГУ). [[2004]]. — Вып. 2. — С. 100—107.
* [[Холопова Диана Григорьевна|''Холопова Д.'']] «Гижӧдсӧ весиг вӧтала ...» // [[Коми му (газет)|«Коми му»]], [[2003 во|2003]], [[ода-кора тӧлысь 31-ӧд лун]].
* [[Мартынов Валерий Иванович|''Мартынов В.'']] Игнатов Михаил Иванович // Литераторы земли Коми: словарь-справочник. — [[Сыктывкар]], [[2000]]. — С. 55—56.

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Помӧсдін сикт овмӧдчӧмин]]
[[Категория:Чужисны 1933 воын]]
[[Категория:Кулісны 1999 воын]]
