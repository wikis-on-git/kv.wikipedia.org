{{Персоналия}}
'''Игнатов Михаил Иванович''' ([[1933]]—[[1999]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Михаил Игнатов чужис [[1933]] вося [[28 ода-кора|ода-кора тӧлысь 28-ӧд лунӧ]] Коми АССР-са [[Помӧсдін (Кулӧмдін район)|Помӧсдін]] сиктын (ӧні — [[Коми Республика]]са [[Кулӧмдін район]]).

Сизим класс помалӧм бӧрын водзӧ велӧдчис [[Уква]]са горнӧй техникумын, кӧні и босьтчӧма гижны кывбуръяс. [[1952]] восянь уджаліс «Воркутауголь» комбинатлӧн геологоразведочнӧй партияын техник-операторӧн. Бӧрынджык зілис [[Печӧра (кар)|Печораса]] геофизическӧй экспедицияын.

[[1957]] воын Михаил Игнатов помаліс А.М. Горький нима Литературнӧй институт да пырис [[Коми гижысь котыр|СССР-са гижысь котырӧ]].

Кулӧма [[1999 во]]ся [[17 моз|моз тӧлысь 17-ӧд лунӧ]].

== Гижан удж ==
Тундраын да войвывса пармаын геофизикъяслӧн сьӧкыд да кывкутана удж йылысь гижис Михаил Игнатов аслас повесьтъясын да висьтъясын. «Чусалысь шом» медводдза висьтсӧ йӧзӧдіс [[Войвыв кодзув (журнал)|«Войвыв кодзув»]] журналын [[1959]] воын. Во мысти татшӧм жӧ ним улын гижысьлӧн петіс медводдза небӧг.

Водзӧ гижис буритчысьяс, изыскательяс, геологъяс йылысь. кодъяс корсьӧны да аддзӧны мупытшса озырлун. Бура тӧдсаӧсь гижысьлӧн «Шоръяс визувтӧны юӧ», «Меным быть колӧ мунны», «Кор эмӧсь другъяс» небӧгъяс.

Гижліс сійӧ и ичӧт арлыда челядьлы. Сылӧн ки улысь петавлісны «Васьӧ да кардинал», «Юсьяс, донаяс, вай жӧ висьталӧй» небӧгъяс.

== Небӧгъяс ==
* Чусалысь шом. [[1960]].
* Шоръяс визувтӧны юӧ.
* Меным быть колӧ мунны.
* Кор эмӧсь другъяс.
* Васьӧ да кардинал.
* Юсьяс, донаяс, вай жӧ висьталӧй.

== Ӧшмӧсъяс ==
* [[Белых Иван Ильич|''Белых И.И.'']] Меным быть колӧ мунны ... // [[Коми му (газет)|«Коми му»]], [[2013 во|2013]], [[14 вӧльгым|вӧльгым тӧлысь 14-ӧд лун]], 45 №.
* 80 лет (1933 г., 28 мая — 1999 г., 17 августа) со дня рождения Игнатова Михаила Ивановича, писателя: [список литературы] // Календарь знаменательных и памятных дат Респуб лики Коми на 2013 год. — [[Сыктывкар]], — [[2012 во|2012]]. — С. 44.
* Путятова Н.Н. Коми-зырянская повесть 1960-х гг. (художественное своеобразие повести М. Игнатова «Ручьи текут в реку») // Молодёжный вестник (СГУ). [[2004]]. — Вып. 2. — С. 100—107.
* [[Холопова Диана Григорьевна|''Холопова Д.'']] «Гижӧдсӧ весиг вӧтала ...» // [[Коми му (газет)|«Коми му»]], [[2003 во|2003]], [[31 ода-кора|ода-кора тӧлысь 31-ӧд лун]].
* [[Мартынов Валерий Иванович|''Мартынов В.'']] Игнатов Михаил Иванович // Литераторы земли Коми: словарь-справочник. — [[Сыктывкар]], [[2000]]. — С. 55—56.

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Помӧсдін сикт овмӧдчӧмин]]
[[Категория:Чужисны 1933 воын]]
[[Категория:Кулісны 1999 воын]]
