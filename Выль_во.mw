Ӧнія [[коми]]яс '''Выль во''' пасйӧны [[Григорий календар]] серти [[тӧвшӧр тӧлысь 1-ӧд лун|тӧвшӧр тӧлысь 1-дза лунӧ]].

Водзынсӧ мирын олысь войтырлӧн '''Выль во''' пансьылӧма [[тулыс]]ын либӧ [[ар]]ын, а та вылӧ тӧдчӧма [[тӧлысь]] либӧ [[шонді]] серти оласног. Миян нэмӧдз 45-ӧд воын римса император [[Юлий Цезарь]] вуджӧдӧма Выль восӧ [[тӧвшӧр тӧлысь 1-ӧд лун|тӧвшӧр тӧлысь 1-дза лунӧ]].

Важ Рочмуын во заводитчӧмсӧ пасйӧмаӧсь [[рака]] тӧлысьын, кор тулыс вайӧ аскӧдыс шонді, шоныд да бур урожай вылӧ лача.

Кор Русь 10 нэм помын пыртчӧ [[Кристос]] эскӧмӧ, Выль во пондӧны пасйыны византияса календар серти арнас — [[кӧч тӧлысь]] ӧтиӧд лунсянь.

1699 воын [[Пётр I]] сетӧ индӧд выльвоасьны [[Европа]]са странаясын моз [[тӧвшӧр тӧлысь 1-ӧд лун|тӧвшӧр тӧлысь 1-дза лунӧ]]. Россияын кӧ сэки виччысисны нин мир артмӧмсянь 7207 во, то Европаын 1699 во Иисус Кристос чужӧмсянь.

Сідзжӧ император тшӧктӧ мичмӧдны керкаяссӧ [[пожӧм]] да [[коз]] увъясӧн, чолӧмавны да козьнавны рӧдвужсӧ да тӧдсаяссӧ, гажӧдчыны войшӧр каднас бипур гӧгӧр.

Кристос эскӧмӧ пырттӧдз комияс олісны [[вӧралан календар]] серти, кӧні тӧдчӧдӧма кутшӧм кадӧ позьӧ кыйны-вийны дона куа вӧрса [[пемӧс|пемӧсъясӧс]]. Тайӧ календарыс важӧн петіс олӧмсьыс, и ӧні комияс, кыдзи и мукӧд войтыр, пасйӧны Выль восӧ тӧвшӧр ӧтиӧд лунӧ.

Во йылысь эм коми [[нӧдкыв]]: Кузь-кузь пу, дас кык йӧзви, нёль ув и сизим коль. ([[Во]], [[тӧлысь]], [[вежон]], [[лун]]).

== Ӧшмӧс ==
* Коми календар. 2009 во / Дасьтіс ''Ӧльӧш Рассыхаев''. — [[Сыктывкар]], [[2008-ӧд во|2008]].

[[Категория:Йӧзкостса календар]]
