Öнiя [[коми]]яс '''Выль во''' пасйöны [[Григорий календар]] серти [[тӧвшӧр тӧлысь 1-ӧд лун|тöвшöр тӧлысь 1-дза лунö]].

Водзынсö мирын олысь войтырлöн '''Выль во''' пансьылöма [[тулыс]]ын либö [[ар]]ын, а та вылö тöдчöма [[тӧлысь]] либö [[шондi]] серти оласног. Миян нэмöдз 45-öд воын римса император [[Юлий Цезарь]] вуджöдöма Выль восö [[тӧвшӧр тӧлысь 1-ӧд лун|тöвшöр тӧлысь 1-дза лунö]].

Важ Рочмуын во заводитчöмсö пасйöмаöсь [[рака]] тöлысьын, кор тулыс вайö аскöдыс шондi, шоныд да бур урожай вылö лача.

Кор Русь 10 нэм помын пыртчö [[Кристос]] эскöмö, Выль во пондöны пасйыны византияса календар серти арнас — [[кӧч тӧлысь]] öтиöд лунсянь.

1699 воын [[Пётр I]] сетö индöд выльвоасьны [[Европа]]са странаясын моз [[тӧвшӧр тӧлысь 1-ӧд лун|тöвшöр тӧлысь 1-дза лунö]]. Россияын кö сэки виччысисны нин мир артмöмсянь 7207 во, то Европаын 1699 во Иисус Кристос чужöмсянь.

Сiдзжö император тшöктö мичмöдны керкаяссö [[пожӧм]] да [[коз]] увъясöн, чолöмавны да козьнавны рöдвужсö да тöдсаяссö, гажöдчыны войшöр каднас бипур гöгöр.

Кристос эскöмö пырттöдз комияс олiсны [[вöралан календар]] серти, кöнi тöдчöдöма кутшöм кадö позьö кыйны-вийны дона куа вöрса [[пемӧс|пемӧсъясӧс]]. Тайö календарыс важöн петiс олöмсьыс, и öнi комияс, кыдзи и мукöд войтыр, пасйöны Выль восö тöвшöр öтиöд лунö.

Во йылысь эм коми [[нӧдкыв]]: Кузь-кузь пу, дас кык йöзви, нёль ув и сизим коль. ([[Во]], [[тӧлысь]], [[вежон]], [[лун]]).

== Öшмöс ==
* Коми календар. 2009 во / Дасьтiс ''Öльöш Рассыхаев''. — [[Сыктывкар]], [[2008-ӧд во|2008]].

[[Категория:Йӧзкостса календар]]
