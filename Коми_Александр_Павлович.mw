{{Персоналия}}
'''Коми Александр Павлович''' ([[1926]]—[[1989]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Александр Коми чужӧма [[Коми (Зыряна) асвеськӧдлан обласьт]]ысь [[Сыктыв район]]са [[Поёл (Сыктыв район)|Поёл]] сиктын [[1926-ӧд во]]ся [[урасьӧм тӧлысь 24-ӧд лун]]ӧ. 1930-ӧд воын семьяыс вуджӧма овны Сыктывкарӧ. Медводдза классӧ велӧдчӧма 4-ӧд школаын. Помалӧма [[1941-ӧд во]]ын [[Сыктывкар]]ын 1-ӧд номера школаын кӧкъямыс класс, а сэсся — мотористъяслысь куим тӧлысся курсъяс. Помалӧм бӧрас уджалӧма «Вычегодсплав» трестын 16-ӧд номера катер вылын [[ода-кора тӧлысь]]сянь [[1942-ӧд во]]ся [[моз тӧлысь 31-ӧд лун]]ӧдз. Водзӧ велӧдчӧма 12-ӧд номера школаын, кӧні помалӧма 1943-ӧд воын ӧкмыс класс. Гожӧмнас кык тӧлысь уджалӧма сплавын. 1943-ӧд воын 10-ӧд классын велӧдчигӧн мӧдӧдчӧма фронт вылӧ. [[1943]]—[[1948-ӧд во]]ясӧ служитӧма Сӧветскӧй армиаын. Воӧм бӧрын велӧдчӧма ВЛКСМ-са ЦК-лӧн Шӧр школаын. Сійӧс помалӧм бӧрын уджалӧма Сыктывкарса горкомын комсомолса медводдза секретарӧн. [[Коми канмуса педагогика институт]] помалӧм бӧрын уджалӧма госбезопасносьт комитетын, а сэсся вӧлӧма [[Коми наука шӧрин]]са Президиумысь веськӧдлысьлӧн отсасьысьӧн войтыркостса йитӧдъяс серти.

Кулӧма [[1989 во]]ся [[13 моз|моз тӧлысь 13-ӧд лунӧ]].

== Гижан удж ==
Ассьыс медводдза висьтъяссӧ йӧзӧдӧма [[Войвыв кодзув (журнал)|«Войвыв кодзув»]] журналын [[1984]] воын. «Зарни вӧр» повесьтын гижысь шыӧдчӧма 1930-ӧд вояслань, петкӧдлӧма, кыдзи коми кресьтяна уджалӧмаӧсь вӧр заптігӧн, вӧралӧмаӧсь да вӧдитӧмаӧсь видз-му.

== Небӧгъяс ==
* Зарни вӧр: повесть / Ред. А.В. Тентюков; Худ. С.Г. Терещенко. — [[Сыктывкар]]: [[Коми небӧг лэдзанін|Коми книжнӧй изд-во]], [[1993]]. — 168 л.б.

== Ӧшмӧсъяс ==
* [https://web.archive.org/web/20190715200944/http://school-pyioldino.ru/listaya-pamyati-stranitsyi/znamenityie-lyudi-s-pyiyoldino#i-18 Знаменитые люди с. Пыёлдино: Коми Александр Павлович]
* [https://sysbibl.jimdo.com/литературная-карта/литераторы-с-пыелдино/ Литераторы села Пыёлдино: Коми Александр Павлович (1926—1989) писатель, прозаик]

== Ыстӧдъяс ==
<references/>
[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Чужисны 1926 воын]]
[[Категория:Поёл сикт овмӧдчӧмин]]
