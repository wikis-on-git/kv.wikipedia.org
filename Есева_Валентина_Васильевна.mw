{{Персоналия}}
[[Файл:Eseva.jpg|thumb|300px|Есева Валентина (1923–1990) — коми сьылысь]]
'''Есева Валентина Васильевна''' ([[1923]]—[[1990]]) — нималана [[Коми-Зыряна|коми]] сьылысь, [[Коми АССР-са нимйӧза артист|Коми АССР-са народнӧй артистка]] ([[1967]]).

== Олан туй ==
Валентина Есева чужӧма [[1923-ӧд во]]ся [[ода-кора тӧлысь 1-ӧд лун]]ӧ [[Усть-Сысольск]]ын. Челядь дырйиыс ветлӧдлӧма Сыктывкарса пионер керкаӧ сьылысьяслӧн кружокӧ. [[1938-ӧд во]]сянь сьылӧма Коми АССР-са сьылан да йӧктан ансамбльын (30 во чӧж!! — ӧні [[Асъя кыа (ансамбль)|«Асъя кыа»]] ансамбль), Концертно-эстраднӧй бюроын, а сэсся Филармонияын. [[1957-ӧд во]]ся сьылӧма да гастролируйтӧма «Эжва» эстраднӧй ансамблькӧд (веськӧдлӧ — верӧс да шылад тэчысь [[Мастеница Вацлав Ииосифович|Вацлав Мастеница]]).

Кулӧма [[1990-ӧд во]]ся [[тӧвшӧр тӧлысь 9-ӧд лун]]ӧ [[Сыктывкар]]ын. Гуалӧма Сыктывкарын [[Шӧр шойна (Сыктывкар)|Шӧр шойна]] вылын аслас верӧс, шылад тэчысь Мастеница Вацлавкӧд.

== Сьылан удж ==
[[Файл:Disk.eseva.jpg|thumb|300px|Есева Валентина. Граммпластинка]]
Валентина Есева йылысь вӧлі нимкодьпырысь шуӧны — «миян коми колипкай», «коми Лидия Русланова да Валентина Зыкина». Сылысь мича гӧлӧссӧ — меццо-сопрано — тӧдіс став Коми му. Сылӧн сьыланкывтӧг эз коль ни ӧти концерт. Медмича сьыланкывъясысь ӧти — «Коми ань» (кывъясыс — [[Юшков Геннадий Анатольевич]]), кодӧс шуӧны коми аньяслы гимнӧн.

Коми сьыланкывъяс кындзи, В.Есевалӧн репертуарын вӧлі [[удмурт кыв|удмурт]], [[карел кыв|карел]], [[роч кыв|роч]] да [[болгар кыв|болгар]] сьыланкывъяс.

Коми Республикаса «Коми гор» фототекаын сылӧн эм 200 сайӧ сьыланкыв.

[[1972-ӧд во]]ын «Мелодия» фирма лэдзӧма «Поёт Валентина Есева» грампластинка. [[1981-ӧд во]]ын воын вӧлі сетӧма 212 концерт.

== Наградаяс ==
* [[Коми АССР-са нималана артист|Коми АССР-са заслуженнӧй артист]] ([[1955]])
* [[Коми АССР-са нимйӧза артист|Коми АССР-са народнӧй артистка]] ([[1967]])

== Казьтылӧм ==
* Филармонияӧ пыранінын сувтӧдӧма медводдза Коми АССР-са народнӧй артисткалы казьтылан панно, кӧні Валентина Есева сулалӧ коми йӧзкостса паськӧмын (авторыс — скульптор Игорь Пылаев). 
* Ӧтчыдысь кык вонас медбур коми сьылысьлы сетӧны [[Валентина Есева нима Коми Республикаса Веськӧдлан котырлӧн премиа]]. Ӧнія кадӧ нималана коми сьылысьяс [[Булышева Вера Витальевна|Вера Булышева]] да [[Логинова Петыр Лидьӧ|Лидия Логинова]] шуӧны асьнысӧ Валентина Есевалысь уджсӧ нуӧдысьясӧн. 
* [[2012-ӧд во]]ын премия сетӧма [[Канова Наталья Фёдоровна|Наталья Кановалы]], коді веськӧдлӧ «Эжвинские зори ансамбльӧн».

== Ӧшмӧс ==
* http://foto11.com/komi/art/singing/history.shtml#esevaabout
* [http://www.komiinform.ru/news/88588/ Обладателем премии правительства Коми имени Валентины Есевой станет певица Наталья Канова]

[[Категория:Персоналия анбурӧд]]
[[Категория:Персоналия:Коми]]
[[Категория:Сьылысьяс]]
[[Категория:Комиын сьылысьяс]]
[[Категория:Сыктывкар]]
[[Категория:Чужисны 1923 воын]]
[[Категория:Кулісны 1990 воын]]
