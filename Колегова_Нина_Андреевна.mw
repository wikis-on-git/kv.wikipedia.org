'''Колегова Нина Андреевна''' (комиӧн — '''Ӧньӧ Нина''') ([[1913]]-[[2006]]) — [[коми кыв]] [[туялысь]], филология наукаясса кандидат ([[1947]]), Коми АССР-са наукаын да культураын нимӧдана уджалысь ([[1964]]).

== Олан туй ==
Нина Колегова чужис [[Усть-Сысольск уезд]]са [[Чит]] [[грезд]]ын (ӧні — [[Сыктывкар]] бердса Чит) [[1913]] вося [[3 вӧльгым|вӧльгым тӧлысь 3 лунӧ]]. Помаліс [[Коми канмуса педагогика институт]], Ленинградса канму уни­верситетеын аспирантура.

[[1942]] восянь уджаліс Коми АССР-са Наркомпрос бердса Коми научно-исследова­тельскӧй институтын (КНИИ) научнӧй сотрудникӧн. [[1947]] воын дорйис филологияса кандидат ним вылӧ диссертациа («Наречия в коми языке»). [[1953]] восянь СССР-са наукаяс академиялӧн Коми филиалын кыв да литература юкӧдын веськӧдлысь.
 
Куліс [[2006]] вося [[9 ӧшым|ӧшым тӧлысь 9 лунӧ]] [[Сыктывкар]]ын.

== Туясян удж ==
Дасьтіс коми кывйысь велӧдчан небӧгъяс: «Коми грамма­тика. Фонетика да морфология. Ч.1» (1952); «Коми кыв. Грам­матика, правописание, сёрни развивайтöм» (1956, 1958, 1960).

Мукӧдкӧд ӧтвылысь лӧсьӧдіс вылыс тшупӧда велӧдчанінъяслы «Современ­ный коми язык. Фонетика, лексика, морфология». Ч. 1» небӧг («Лексика», «На­речие», «Послелоги» юкӧнъяс), «Современный коми язык. Синтаксис. Ч. II» небӧг («Синтаксис как учение о предложении и словосочетании», «Словосочетание», «Виды предложений» юкӧнъяс) (Сыктывкар, 1955, 1967).

Лӧсьӧдіс «Коми-роч кывкуд» (1948, 1961, соавторъяскӧд).

Коми сёрнисикасъяс уна вося туялӧмъяс подув вылын дасьтіс кык небӧг: М.А. Сахаровакӧд да Н.Н. Сельковкӧд — «Печорский диалект коми языка» (1976), Г.Г. Бараксановкӧд — «Среднесысольский диалект коми языка» (1980).

== Небӧгъяс ==
* Коми грамма­тика. Фонетика да морфология. Ч. 1. [[1952]].
* Коми кыв. Грам­матика, правописание, сёрни развивайтöм. ([[1956]], [[1958]], [[1960]]).
* Современ­ный коми язык. Фонетика, лексика, морфология. Ч. 1. [[Сыктывкар]], [[1955]].
* Современный коми язык. Синтаксис. Ч. II. [[Сыктывкар]], [[1967]].
* Коми-русский словарь. [[Сыктывкар]], [[1948]] ([[1961]]).
* Колегова Н.А., [[Сахарова Марфа Александровна|''Сахарова М.А.'']], [[Сельков Николай Никитич|''Сельков Н.Н.'']] Печорский диалект коми языка. [[1976]].
* Колегова Н.А., [[Бараксанов Геннадий Григорьевич|''Бараксанов Г.Г.'']] Среднесысольский диалект коми язык. [[1980]].

== Наградаяс ==
* Коми АССР-са наукаын да культураын нимӧдана уджалысь ([[1964]])

== Ӧшмӧсъяс ==
* [http://nbrkomi.ru/page/3007/ Коми Республикаса национальнӧй библиотека]
* Колегова Нина Андреевна // Российские исследователи коми языка: биобиблиографический указатель. — [[Сыктывкар]], [[2007]]. — С. 203-207.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми кыв туялысьяс]]
[[Категория:Сыктывкар]]
[[Категория:Кыв, литература да история институт]]
