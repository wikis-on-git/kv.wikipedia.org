'''Гожся Олимпиада ворсӧмъяс (2020)''' ([[франсуз кыв|фр.]] Jeux Olympiques d'été de 2020, [[англичан кыв|англ.]] 2020 Summer Olympics, [[япон кыв|яп.]] 2020年夏季オリンピック Нисэн нидзю: нэн Каки Оримпикку) — комын кыкӧд гожся Олимпиада ворсӧмъяс, кодъяс мунісны [[2021-ӧд во]]ся [[сора тӧлысь 23-ӧд лун]]сянь [[моз тӧлысь 8-ӧд лун]]ӧдз [[Япония]]са Токио юркарын. Кӧсйӧны вӧлі нуӧдны [[2020-ӧд во]]ын, но COVID-19 пандемия вӧсна вуджӧдісны 1 во вылӧ.

== История ==
32-ӧд гожся Олимпиада ворсӧмъяс вылӧ локтӧма 200 гӧгӧр странаысь 11 сюрс спортсмен. Россияса сборнӧйын — 335 морт (таысь кындзи запасын кызь атлет). Тайӧ ёна унджык Рио-де-Жанейроса [[Гожся Олимпиада ворсӧмъяс (2016)|2016-ӧд вося Олимпиада]] серти, кытчӧ вит во сайын допинг вӧсна эз лэдзны Россияысь уна спортсменӧс. Но сэк жӧ и этшаджык мукӧд ворсӧмсьыс. Сідз, [[Пекин]]са Олимпиадаын вермасьӧма Россияса 455 атлет. А ӧткодявны кӧ США-кӧд, налӧн командаыс Токиоын миян серти кык пӧв ыджыдджык.

Россияса сборнӧйын 150 мужичӧй да 185 нывбаба. Шӧркодь арлыдыс 27 арӧс. Медся том — 16 арӧса гимнастка Виктория Листунова. А верзьӧма спортын петкӧдчас 56 арӧса Инесса Меркулова.

335 спортсменысь ӧтдор Токиоӧ локтӧмаӧсь тренеръяс, федерацияясӧн веськӧдлысьяс, командаясӧн юрнуӧдысьяс, ковид-офицеръяс, массажистъяс, врачьяс, менеджеръяс, механикъяс, конюкъяс, операторъяс, ветеринаръяс да кык психолог. Делегацияас кӧсйылӧмаӧсь пыртны и священник Андрей Алексеевӧс, но бӧръя здукас бӧр киритӧмаӧсь.

Миян сборнӧйӧ спортсменъясыс веськалӧмаӧсь Россияса 49 регионысь. Медся уна, 91 морт — Москваысь, медся этша — [[Севастополь]]ысь. Дзик ӧти морт, волейболистка Анна Лазарева — суйӧр сайысь (сійӧ ворсӧ [[Стамбул]]са «Фенербахчеын»).

Художественнӧй гимнастикаын вермасьӧны двӧйни — Дина да Арина Аверинаяс, триатлонын — Дмитрий да Игорь Полянский вокъяс, гандболын — Анна Вяхирева да Полина Кузнецова чойяс. Варччыны мӧдасны кык Дарья Устинова (ӧтиыс уялӧ крольӧн, мӧдыс — мыш вылас). Фехтованиеын петкӧдчас Россияса Олимпийскӧй комитетӧн веськӧдлысь Станислав Поздняковлӧн София нылыс.

Россияса сборнӧйын Олимпиадаса 24 чемпион, спортса 139 заслуженнӧй, 136 войтыркост тшупӧда да 54 мастер, мастерӧ 4 кандидат. Куимлӧн —  спортса медвылыс разряд.

Миян спортсменъяс медальяс вӧсна вермасьӧны 83 прӧчент спорт сикасын. Некод оз петкӧдчы бейсболын, софтболын, ыджыд баскетболын, турун выв хоккейын, футболын, гольфын, скейтбордингын да сёрфингын.

Рочмуса команда вермасьӧ Токиоын Олимпиадаса еджыд дӧрапас да кып пыдди Чайковскийлӧн концертысь шылад улын.

Гожся Олимпиада-2020 вылын Комиысь некод абу. Сэтчӧ вермӧма веськавны [[Ижкар]]ысь Мария Черепанова, коді ворсӧ баскетболӧн Сыктывкарса «Ника» клубын, но Токиоӧ мунӧм водзвылын сійӧ доймӧма. Вӧлӧма позянлун веськавны сборнӧйӧ республикаса варччысьяслӧн, но абу сяммӧмаӧсь бура петкӧдчыны.

== Медальяс юклӧм ==
Медальяс юксисны татшӧм ногӧн<ref>https://olympics.com/ru/olympic-games/olympic-results</ref>:

{| border="1" cellpadding="4" cellspacing="0" style="border:1px solid #aaa; border-collapse:collapse"
|- bgcolor="#ECECEC"
! Страна
! Зарни
! Эзысь
! Ыргӧн
! Ставнас
|-
|[[АӦШ]]
|39
|41
|33
|113
|-
|[[Китай]]
|38
|32
|18
|88
|-
|[[Япония]]
|27
|14
|17
|58
|-
||[[Ыджыд Британия]]
|22
|21
|22
|65
|-
|[[Россия]]
|20
|28
|23
|71
|-
|[[Австралия]]
|17
|7
|22
|46
|-
|[[Нидерландъяс|Голландия]]
|10
|12
|14
|36
|-
|[[Франция]]
|10
|12
|11
|35
|-
|[[Германия]]
|10
|11
|16
|37
|-
|[[Италия]]
|10
|10
|20
|40
|-
|СТАВНАС
|340
|338
|402
|1080
|-
|}

== Ӧшмӧсъяс ==
* [http://komikerka.ru/archives/6151] Комиысь Токиоын некод абу // Коми му, 2021.07.29-ӧд лун

== Ыстӧдъяс ==
<references/>

[[Категория:Олимпиада ворсӧмъяс]]
[[Категория:Гожся Олимпиада ворсӧмъяс]]
