'''Мишарин Алексей Иванович''' ([[1903 во|1903]]—[[1977 во|1977]]) — хирург, [[Социалистическӧй Уджвывса Герой]], Коми АССР-са да РСФСР-са нимӧдана бурдӧдысь.

== Олан туй ==
Алексей Мишарин чужис [[1903 во]]ын [[Вӧлӧгда губерня]]ысь [[Усть-Сысольск уезд]]са Ыджыдвиддзын (ӧні — [[Коми Республика]]ын [[Кӧрткерӧс район]]са [[Ыджыдвидз (Кӧрткерӧс район)|Ыджыдвидз]] [[сикт]]). Семьяас кӧкъямыс воксьыс вӧлі медичӧтӧн. Сылӧн рӧдвуж [[Мишарин Ефим Михайлович|Ефим Мишарин]], коді веськӧдліс медводз сёян-юан чукӧртӧм вӧсна органӧн, а сэсся [[Коми (Зыряна) асвеськӧдлан обласьт|Коми обласьтса Исполкомӧн]], отсаліс воӧдчыны Алексейлы [[Югдін|Югдінӧ]] да пырны велӧдчыны рабфакӧ.

[[1922 во]]ын пырис велӧдчыны [[Москва канмуса университет]]лӧн медицина факультетӧ. Велӧдчис [[Москва]]ын ординатураын. [[1932 во]]сянь уджаліс [[Сыктывкар]]ын хирургӧн, [[1934 во]]сянь — хирургия юкӧнӧн веськӧдлысь. Сійӧс шуӧны [[Коми Республика|Коми муын]] хирургия служба панысьӧн.

[[1941 во|1941-ӧд вося]] [[сора тӧлысь]]ӧ Сыктывкарса военкомат босьтіс сійӧс Гӧрд армияӧ. [[Айму вӧсна Ыджыд тыш]] кадӧ вӧлі войнаса госпитальясын хирургӧн. Медицина службаса майор. [[1946|1946-ӧд восянь]] [[1967|1967-ӧд воӧдз]] веськӧдліс республикаса бурдӧдчанінын хирургия юкӧнӧн.

Кулі [[1977 во]]ся [[18 моз|моз тӧлысь 18-ӧд лунӧ]] [[Сыктывкар]]ын.

== Удж ==
Алексей Иванович ёна ветлӧдліс Коми сикт-грездъясті, отсаліс том хирургъяслы, ачыс вӧчис уна сьӧкыд операция.
 
Дзоньвидзалун видзан служба котыртӧмӧ ыджыд пай пуктӧмысь да асшӧр ыджыд пайысь [[1966 во]]ын А.И. Мишаринлы сетӧма [[Социалистическӧй Уджвывса Герой|«Социалистическӧй Уджвывса Герой»]] ним. 

== Наградаяс ==
* [[Ленин орден]]
* [[Айму вӧсна тыш орден]]
* [[Гӧрд Кодзувлӧн орден]]
* [[Социалистическӧй Уджвывса Герой]] ([[1966 во|1966]])
* [[Коми АССР-са нимӧдана бурдӧдысь]] 
* [[РСФСР-са нимӧдана бурдӧдысь]]
* [[Почёт орден (СССР)|«Почёт пас» орден]]

Алексей Иванович Мишаринӧс бурдӧдысьяс пиысь медводдзаӧн пыртӧма Коми АССР-са Удж Слава небӧгӧ.

== Ӧшмӧсъяс ==
* [http://kp.rkomi.ru/txt/05_863.html]''Сивкова А.'' Ясный след на глубоком снегу // Книга Памяти Республики Коми. — [[Сыктывкар]], [[1997]]. — Т.5. — С.863.
* [http://kp.rkomi.ru/txt/gst04.html] Мишарин Алексей Иванович // Книга Памяти Республики Коми. — [[Сыктывкар]], [[2004]]. — Т.10. — С.606.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Ыджыдвидз]]
[[Категория:Чужисны 1903 воын]]
[[Категория:Кулісны 1977 воын]]
[[Категория:Социалистическӧй Уджвывса Геройяс]]
[[Категория:Коми АССР-са нимӧдана бурдӧдысьяс]]
[[Категория:РСФСР-са нимӧдана бурдӧдысьяс]]
[[Категория:Айму вӧсна Ыджыд тыш вылӧ ветлысьяс]]
