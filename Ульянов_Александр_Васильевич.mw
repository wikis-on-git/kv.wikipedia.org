'''Ульянов Александр Васильевич''' (комиӧн — '''Паш Вась Ӧльӧксан''', [[1953]]) — [[коми кыв|коми]] [[Коми гижысьяс анбур серти|гижысь]].

== Олан туй ==
* [[1953]], [[9 кӧч|кӧч тӧлысь 9 лун]] — чужис [[Коми Республика|Коми АССР-ын]] [[Кулӧмдін]] [[сикт]]ын.
* помаліс [[Дереваннӧй (Кулӧмдін район)|Дереваннӧй]] сиктса шӧр школа.
* [[1975]] — помаліс [[Коми канмуса педагогика институт]]ысь филология факультетса коми юкӧн.
* [[1987]] — эштӧдіс Ленинградса вылыс партийнӧй школа.
* Уджавліс [[Красное знамя (газет)|«Красное знамя»]] газетын корреспондентӧн, [[Коми му (газет)|«Коми му»]] газетын редакторӧн. Некымын во вӧлі [[Войвыв кодзув (журнал)|«Войвыв кодзув»]] журналын шӧр редакторӧс вежысьӧн. 
* [[1994]], [[вӧльгым тӧлысь]] — [[Коми небӧг лэдзанін]]ын директор.
* [[1999]], [[вӧльгым тӧлысь]] — уджалӧ «Эскӧм» небӧг лэдзанінын.

== Гижан удж ==
Медводдза кывбуръяссӧ йӧзӧдіс [[Кулӧмдiн район]]са [[Парма гор (газет)|«Парма гор»]] газетын. Сёрӧнджык кутіс гижны проза. Висьтъясас да очеркъясас восьтӧ коми сикт вӧсна ассьыс дойсӧ, мӧвпалӧ сылӧн аскиалун йылысь. Гижӧдъяссӧ «Сельская жизнь» газет пасйис «Медбур очерк» нимпасын мӧд премияӧн. 

[[1992]] воын вуджӧдіс «Челядьлы Библия» да йӧзӧдіс [[Коми му (газет)|«Коми му»]] газетын. [[1994]] воын Александр Ульянов пырис Россияса гижысь котырӧ.

[[2013 во]]ын Александр Ульянов лои вермысьӧн «Эзысь борд» республикаса литературнӧй конкурсын, мый лӧсьӧдіс Коми Республикаса каналан сӧвет, «Публицистика» нимпасын.<ref>[http://www.komiinform.ru/news/107942/ Победителями конкурса «Эзысь борд» стали пять коми литераторов // «Комиинформ» агентство (2013.12.24; рочӧн]</ref>

== Видзӧдӧй тшӧтш ==
== Небӧгъяс ==
*'''Сьӧд ар''' : эссе, висьтъяс, повесьт. Сыктывкар: Коми книжнӧй издательство, 1992. 160 лб.
*'''Изъя чой''' : висьтъяс. Сыктывкар: Коми небӧг лэдзанін, 2001. 128 лб.
*'''Выль керка''' : висьтъяс. Сыктывкар: Эскӧм, 2003. 212 лб.
*'''Олӧмыслӧн пыдӧсыс оз тыдав''' : повесьтъяс, висьтъяс, публицистика юкӧн. Сыктывкар: "Эскӧм" небӧг лэдзанін, 2013. 488 лб.

== Наградаяс ==
* Коми Республикаса Веськӧдлан Котырлысь премиа босьтысь «журналистика» юкӧнын ([[2008]]) 
* «Эзысь борд» премиа босьтысь «публицистика» юкӧнын ([[2013 во|2013]])

== Ӧшмӧсъяс ==
* [http://soyuz-pisateley.komi-nao.ru/persona/ulyanov-aleksandr-vasilevich Коми гижысь котыр сайтын А.В. Ульянов йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Журналистъяс]]
[[Категория:Кулӧмдiн]]
[[Категория:Дереваннӧй сикт овмӧдчӧмин]]
