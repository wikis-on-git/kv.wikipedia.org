{{Персоналия}}
'''Ульянов Александр Васильевич''' (комиӧн — '''Паш Вась Ӧльӧксан''', [[1953-ӧд во|1953]]—[[2021-ӧд во|2021]]) — [[коми кыв|коми]] [[Коми гижысьяс анбур серти|гижысь, журналист]].

== Олан туй ==
Александр Ульянов чужӧма [[Коми Республика|Коми АССР-са]] [[Кулӧмдін]] [[сикт]]ын [[1953-ӧд во]]ся [[кӧч тӧлысь 9-ӧд лун]]ӧ. Помалӧма [[Дереваннӧй (Кулӧмдін район)|Дереваннӧй]] сиктса шӧр школа, [[Коми канмуса педагогика институт]]ысь филология факультетса коми юкӧн ([[1975-ӧд во|1975]]), Ленинградса вылыс партийнӧй школа ([[1987-ӧд во|1987]]).

Уджавлӧма [[Красное знамя (газет)|«Красное знамя»]] газетын корреспондентӧн, [[Коми му (газет)|«Коми му»]] газетын редакторӧн. Некымын во вӧлӧма [[Войвыв кодзув (журнал)|«Войвыв кодзув»]] журналын шӧр редакторӧс вежысьӧн.

[[1994-ӧд во]]ся [[вӧльгым тӧлысь]]сянь — [[Коми небӧг лэдзанін]]ын директор, [[1999-ӧд во]]ся [[вӧльгым тӧлысь]]сянь уджалӧ «Эскӧм» небӧг лэдзанінын. [[2004]]—[[2011-ӧд во|2011-ӧд воясӧ]] веськӧдлӧма [[Коми му (газет)|«Коми му»]] газет редакцияӧн, кытчӧ ӧтувтісны коми кывъя нёль газет-журнал.

Кулӧма [[2021-ӧд во]]ся [[вӧльгым тӧлысь 23-ӧд лун]]ӧ.

== Гижан удж ==
Медводдза кывбуръяссӧ йӧзӧдӧма [[Кулӧмдiн район]]са [[Парма гор (газет)|«Парма гор»]] газетын. Сёрӧнджык кутӧма гижны проза. Висьтъясас да очеркъясас восьтӧ коми сикт вӧсна ассьыс дойсӧ, мӧвпалӧ сылӧн аскиалун йылысь. Гижӧдъяссӧ «Сельская жизнь» газет пасйӧма «Медбур очерк» нимпасын мӧд премияӧн. 

[[1992-ӧд во]]ын вуджӧдӧма «Челядьлы Библия» да йӧзӧдӧма [[Коми му (газет)|«Коми му»]] газетын. [[1994-ӧд во]]ын Александр Ульянов пырӧма [[Коми гижысь котыр|Россияса гижысь котырӧ]].

Александр Ульянов унаысь вермылӧма «Эзысь борд» республикаса литературнӧй конкурсын, кодӧс вӧлі лӧсьӧдӧма Коми Республикаса каналан сӧвет да [[Войвыв кодзув (журнал)|«Войвыв кодзув»]] журнал: «Публицистика» нимпасын вермӧма [[2013-ӧд во]]ын.<ref>[http://www.komiinform.ru/news/107942/ Победителями конкурса «Эзысь борд» стали пять коми литераторов // «Комиинформ» агентство (2013.12.24; рочӧн)]</ref>

== Мукӧдтор ==
Куимысь сійӧс бӧрйылісны веськӧдлыны Коми Республикаса журналист котырӧн.

== Небӧгъяс ==
=== Комиӧн ===
* ''Ульянов А. В.'' Сьӧд ар: эссе, висьтъяс, повесьт. — [[Сыктывкар]]: [[Коми небӧг лэдзанін|Коми книжнӧй издательство]], [[1992]]. — 160 л.б.
* ''Ульянов А. В.'' Изъя чой: висьтъяс. — [[Сыктывкар]]: [[Коми небӧг лэдзанін]], [[2001]]. — 128 л.б.
* ''Ульянов А. В.'' Выль керка: висьтъяс. — [[Сыктывкар]]: [[Эскӧм (небӧг лэдзанін)|«Эскӧм»]], [[2003]]. — 212 л.б.
* ''Ульянов А. В.'' Олӧмыслӧн пыдӧсыс оз тыдав: повесьтъяс, висьтъяс, публицистика юкӧн. — [[Сыктывкар]]: [[Эскӧм (небӧг лэдзанін)|«Эскӧм» небӧг лэдзанін]], [[2013-ӧд во|2013]]. — 488 л.б.
* ''Ульянов А. В.'' Сырчик поз / Ред. [[Попов Алексей Вячеславович|''А. В. Попов'']]. — [[Сыктывкар]]: [[Эскӧм (небӧг лэдзанін)|«Эскӧм» небӧг лэдзанін]], [[2022-ӧд во|2022]].

=== Рочӧн ===
* ''Ульянов А. В.'' Деревенька моя. — [[Сыктывкар]].
* ''Ульянов А. В.'' Глубинка. — [[Йошкар-Ола]], [[2011-ӧд во|2011]].

=== Мари кывйӧн ===
* ''Ульянов А. В.'' Тора ял / Вуджӧдіс Евгений Садовин. — [[Йошкар-Ола]], [[2015-ӧд во|2015]]. — 488 л.б.<ref>[http://minnats.rkomi.ru/left/news/32961/ Книга коми писателя вышла на марийском языке // Коми Республикаса национальнӧй политика министерстволӧн сайт (2015.09.18; рочӧн)]</ref>

== Ошканпасъяс ==
* Коми Республикаса Веськӧдлан Котырлысь премия босьтысь «журналистика» юкӧнын ([[2008]])
* Коми Республикаса Веськӧдлан Котырлысь И.А. Куратов нима премия босьтысь литература юкӧнын
* «Эзысь борд» премия унаысь босьтысь: «публицистика» юкӧнын ([[2013-ӧд во|2013]])
* Коми Республикаса нимӧдана уджалысь
* «Признание» творческӧй конкурслӧн «Золотое перо» нимпасын вермысь
* [[Коми Республикалы 100 во (медаль)|«Коми Республикалы 100 во» медаль]] ([[2021-ӧд во|2021]])
* Россияса журналист котырлӧн «Заслугаясысь» почёт пас

== Ӧшмӧсъяс ==
* [http://soyuz-pisateley.komi-nao.ru/persona/ulyanov-aleksandr-vasilevich Коми гижысь котыр сайтын А.В. Ульянов йылысь]
* [http://wiki.fu-lab.ru/index.php/%D0%9F%D0%B0%D1%88_%D0%92%D0%B0%D1%81%D1%8C_%D3%A6%D0%BB%D1%8C%D3%A7%D0%BA%D1%81%D0%B0%D0%BD Паш Вась Ӧльӧксан гижӧдъяс йылысь FU-Lab сайтын]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Журналистъяс]]
[[Категория:Кулӧмдiн]]
[[Категория:Дереваннӧй сикт овмӧдчӧмин]]
[[Категория:Кулісны 2021 воын]]
[[Категория:Кулісны вӧльгым тӧлысь 23-ӧд лунӧ]]
