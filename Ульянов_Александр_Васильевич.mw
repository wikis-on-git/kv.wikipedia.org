'''Ульянов Александр Васильевич''' (комиӧн — '''Паш Вась Ӧльӧксан''', [[1953]]) — [[коми кыв|коми]] [[Коми гижысьяс анбур серти|гижысь]].

== Олан туй ==
* Александр Ульянов чужис [[Коми Республика|Коми АССР-ын]] [[Кулӧмдін]] [[сикт]]ын [[1953 во]]ся [[9 кӧч|кӧч тӧлысь 9 лунӧ]]. Помаліс [[Дереваннӧй (Кулӧмдін район)|Дереваннӧй]] сиктса шӧр школа.
* [[1975]] воын помаліс [[Коми канмуса педагогика институт]]ысь филология факультетса коми юкӧн, [[1987 во]]ын — Ленинградса вылыс партийнӧй школа.
* Уджавліс [[Красное знамя (газет)|«Красное знамя»]] газетын корреспондентӧн, [[Коми му (газет)|«Коми му»]] газетын редакторӧн. Некымын во вӧлі [[Войвыв кодзув (журнал)|«Войвыв кодзув»]] журналын шӧр редакторӧс вежысьӧн. 
* [[1994 во]]ся [[вӧльгым тӧлысь]]сянь — [[Коми небӧг лэдзанін]]ын директор, [[1999 во]]ся [[вӧльгым тӧлысь]]сянь уджалӧ «Эскӧм» небӧг лэдзанінын.
* [[2004]]—[[2011 во|2011 воясӧ ]] веськӧдліс [[Коми му (газет)|«Коми му»]] газет редакцияӧн, кытчӧ ӧтувтісны коми кывъя нёль газет-журнал.

== Гижан удж ==
Медводдза кывбуръяссӧ йӧзӧдіс [[Кулӧмдiн район]]са [[Парма гор (газет)|«Парма гор»]] газетын. Сёрӧнджык кутіс гижны проза. Висьтъясас да очеркъясас восьтӧ коми сикт вӧсна ассьыс дойсӧ, мӧвпалӧ сылӧн аскиалун йылысь. Гижӧдъяссӧ «Сельская жизнь» газет пасйис «Медбур очерк» нимпасын мӧд премияӧн. 

[[1992]] воын вуджӧдіс «Челядьлы Библия» да йӧзӧдіс [[Коми му (газет)|«Коми му»]] газетын. [[1994]] воын Александр Ульянов пырис Россияса гижысь котырӧ.

[[2013 во]]ын Александр Ульянов лои вермысьӧн «Эзысь борд» республикаса литературнӧй конкурсын, мый лӧсьӧдіс Коми Республикаса каналан сӧвет, «Публицистика» нимпасын.<ref>[http://www.komiinform.ru/news/107942/ Победителями конкурса «Эзысь борд» стали пять коми литераторов // «Комиинформ» агентство (2013.12.24; рочӧн)]</ref>

== Видзӧдӧй тшӧтш ==
== Небӧгъяс ==
=== Комиӧн ===
* '''Сьӧд ар''': эссе, висьтъяс, повесьт. — [[Сыктывкар]]: [[Коми небӧг лэдзанін|Коми книжнӧй издательство]], [[1992]]. — 160 лб.
* '''Изъя чой''': висьтъяс. — [[Сыктывкар]]: [[Коми небӧг лэдзанін]], [[2001]]. — 128 лб.
* '''Выль керка''': висьтъяс. — [[Сыктывкар]]: [[Эскӧм (небӧг лэдзанін)|«Эскӧм»]], [[2003]]. — 212 лб.
* '''Олӧмыслӧн пыдӧсыс оз тыдав''': повесьтъяс, висьтъяс, публицистика юкӧн. — [[Сыктывкар]]: [[Эскӧм (небӧг лэдзанін)|«Эскӧм» небӧг лэдзанін]], [[2013 во|2013]]. — 488 лб.

=== Рочӧн ===
* '''Деревенька моя'''. — [[Сыктывкар]].
* '''Глубинка'''. — [[Йошкар-Ола]], [[2011 во|2011]].

=== Мари кывйӧн ===
* '''Тора ял''' / Вуджӧдіс Евгений Садовин. — [[Йошкар-Ола]], [[2015 во|2015]]. — 488 лб.<ref>[http://minnats.rkomi.ru/left/news/32961/ Книга коми писателя вышла на марийском языке // Коми Республикаса национальнӧй политика министерстволӧн сайт (2015.09.18; рочӧн)]</ref>

== Наградаяс ==
* Коми Республикаса Веськӧдлан Котырлысь премиа босьтысь «журналистика» юкӧнын ([[2008]]) 
* «Эзысь борд» премиа босьтысь «публицистика» юкӧнын ([[2013 во|2013]])

== Ӧшмӧсъяс ==
* [http://soyuz-pisateley.komi-nao.ru/persona/ulyanov-aleksandr-vasilevich Коми гижысь котыр сайтын А.В. Ульянов йылысь]
* [http://wiki.fu-lab.ru/index.php/%D0%9F%D0%B0%D1%88_%D0%92%D0%B0%D1%81%D1%8C_%D3%A6%D0%BB%D1%8C%D3%A7%D0%BA%D1%81%D0%B0%D0%BD Паш Вась Ӧльӧксан гижӧдъяс йылысь FU-Lab сайтын]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Журналистъяс]]
[[Категория:Кулӧмдiн]]
[[Категория:Дереваннӧй сикт овмӧдчӧмин]]
