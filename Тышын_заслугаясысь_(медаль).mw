[[Файл:Medal for Merit in Combat.jpg|thumb|200px|«Тышын заслугаясысь» медаль]]
'''«Тышын заслугаясысь» медаль''' ([[роч кыв|рочӧн]]:Медаль «За боевые заслуги») — [[СССР]]-ын канмуса награда. Лӧсьӧдӧма [[1938 во]]ся [[17 йирым|йирым тӧлысь 17 лунӧ]] СССР-са Вылыс Сӧвет Президиумлӧн шуӧмӧн.

== Кодлы сетӧны ==
«Тышын заслугаясысь» медаль сетӧны:
* Сӧветскӧй Армияса, Военнӧ-Морскӧй Флотса, суйӧр доръян да пытшкӧсса войскаясын служитысьяслы;
* СССР-са мукӧд гражданалы;
* мукӧдлы, коді оз ло СССР-са гражданаӧн.

== Мыйысь сетӧны ==
Медаль сетсьӧ:
* тышын кужӧмӧн да водзмӧстчӧмӧн петкӧдчӧмысь, мый вайӧдіс тышса могъяс олӧмӧ быра пӧртӧмӧ;
* СССР-са канму суйӧр дорйигӧн мужествоысь;
* тыш да политика кежлӧ дасьтысигӧн, выль техникаӧн тӧдмасигӧн, войскаса часьтъяс да юкӧнъяс тыш кежлӧ дасьтігӧн асьтӧ бура петкӧдлӧмысь да военнӧй служба дырйи мукӧд заслугаысь;
* немечкӧд тышкасигӧн веськӧдлысьлысь фронт вылын тышса могъяс бура вӧчӧмысь.

[[1944 во]]ся [[4 лӧддза-номъя|лӧддза-номъя тӧлысь 4-ӧд лунсянь]] [[1957 во]]ся [[14 кӧч|кӧч тӧлысь 14-ӧд лунӧдз]] «Тышын заслугаясысь» медаль сідзжӧ вӧлі сетӧны Гӧрд Армияын, Военнӧ-Морскӧй Флотын, пытшкӧсса делӧяс да канмуса безопасносьт органъясын 10 во служитӧмысь.

== Мукӧдтор ==
* [[1995 во]]ся [[1 тӧвшӧр|тӧвшӧр тӧлысь 1-ӧд лун]] кежлӧ вӧлі сетӧма 5 210 078 «Тышын заслугаясысь» медаль.

== Ӧшмӧсъяс ==
* [http://mondvor.narod.ru/MBz.html «СССР-са орденъяс да медальяс» сайтысь «Тышын заслугаясысь» медаль]

== Ыстӧдъяс ==
<references/>

[[Категория:СССР-са медальяс]]
