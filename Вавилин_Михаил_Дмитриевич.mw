{{Персоналия}}

'''Вавилин Михаил Дмитриевич''' (1921–1992) — [[Перым коми кыв|перым коми]] [[Коми гижысьяс анбур серти|гижысь-поэт, журналист]]. 

== Олан туй ==
Чужӧма [[1921-ӧд во|1921-ӧд вося]] [[тӧвшӧр тӧлысь 22-ӧд лун]]ӧ [[РСФСР]]-ын [[Перым губерня]]са Чердін уездысь [[Кӧч район]]са [[Сепӧль (Кӧч район)|Сепӧль]] сикт улӧ пырысь [[Кукушка (Кӧч район)|Кукушка]] [[грезд]]ын. Помалӧма Кукушка грездса начальнӧй да Кӧч сиктса нетыр шӧр школаяс. [[1936]]—[[1939-ӧд во]]ясӧ велӧдчӧма [[Кудымкар]]са педагогика училишӧын. Велӧдӧма коми да роч кывъяс Кӧч да Кӧс районса школаясын. 

[[1941-ӧд во]]ын ас кӧсйӧм серти  мунӧма Гӧрд Армияӧ. Велӧдчӧма Киевса военно-медицинскӧй училишӧын. Медицинскӧй службаса лейтенантӧн медводз тышкасьӧма Москва улын, сэсся — Рытыввыв да Белоруссияса Мӧд фронтъяс вылылн (мездӧма Смоленск да Белоруссия). [[Айму вӧсна Ыджыд тыш]] кадӧ сійӧс наградитӧма [[Гӧрд Кодзувлӧн орден]]ӧн, Айму тышса II тшупӧда орденӧн да квайт медальӧн. Армияысь гортас бергӧдчӧма 1946-ӧд воын.

Уджалӧма Перым Коми кытшса «По ленинскому пути» газетын. Велӧдчӧма кык во Свердловск обласьтса вылыс партийнӧй школаын. Помалӧма М. Горький нима Литературнӧй институт ([[1955]]) да бӧр воӧма Кудымкарӧ. Уджалӧма Перым Коми кытшса небӧг лэдзанінын, радиоын, кытшса краеведческӧй музейын старшӧй научнӧй сотрудникӧн.

Кулӧма [[1992-ӧд во|1992-ӧд вося]] [[урасьӧм тӧлысь 18-ӧд лун]]ӧ.

== Гижан удж ==
Гижны кывбуръяссӧ да йӧзӧдчыны кутӧма [[1937-ӧд во]]сянь. Медводдза небӧгыс — «Стиххез» — петӧма [[1948-ӧд во]]ын. Ставнас йӧзӧдӧма 13 кывбур чукӧр.

[[1956-ӧд во]]сянь пырӧ СССР-са гижысь котырӧ.

== Небӧгъяс ==
=== Комиӧн ===
* Стиххез. — [[Кудымкар]]: Комипермгиз, [[1948]]. — 58 с.
* Вӧр песня: Стихи. — [[Кудымкар]]: Комипермгиз, [[1953]]. — 60 с.
* Гожум: Стихи. — [[Кудымкар]]: Комипермгиз, [[1955]]. — 64 с.
* Лирика: Стихи. — [[Кудымкар]]: Перм. кн. изд-во. Коми-Перм. отд-ние, [[1965]]. — 32 с.
* Миян челядьлӧ: Стихи для детей. — [[Перым|Пермь]]: Кн. изд-во, [[1965]]. — 32 с.
* Солнечный денек: Стихи. — [[Кудымкар]]: Перм. кн. изд-во. Коми-Перм. отд-ние, [[1969]]. — 32 с.
* Удж да песня: Стихи. — [[Кудымкар]]: Перм. кн. изд-во. Коми-Перм. отд-ние, [[1971]]. — 144 с.
* Олан туй вылын: Стихи. — [[Кудымкар]]: Перм. кн. изд-во. Коми-Перм. отд-ние, [[1975]]. — 112 с.
* Югыт шоррез: Избр. произведения. — [[Кудымкар]]: Перм. кн. изд-во. Коми-Перм. отд-ние, [[1980]]. — 176 с.
* Вӧрын туёк: Стихи. — [[Кудымкар]]: Перм. кн. изд-во. Коми-Перм. отд-ние, [[1986]]. — 110 с.
* Пусть будет ясно: Избр. стихотворения. — [[Кудымкар]]: Перм. кн. изд-во. Коми-Перм. отд-ние, [[1991]]. — 158 с.

=== Роч вылӧ вуджӧдӧмӧн ===
* Песни сигудэка: Стихи. — [[Москва|М.]]: Молодая гвардия, [[1959]]. — 40 с.
* Сосновый воздух: Стихи. — [[Перым|Пермь]]: Кн. изд-во, [[1967]]. — 56 с.

== Ошканпасъяс ==
* [[Гӧрд Кодзувлӧн орден]]ӧн
* Айму тышса II тшупӧда орден
* квайт медаль

== Ӧшмӧсъяс ==
* [http://kpolibrary.ucoz.ru/publ/pisateli_komi_permjackogo_okruga/vavilin_mikhail_dmitrievich/5-1-0-41 М.Д. Вавилин йылысь Перым Коми кытшса небӧгаинын (рочӧн)]
* [https://xn--c1ajfbilcr1a.xn--p1ai/nasha-gordosty/vavilin-mihail-dmitrievitch-1921-1992.html Перым Коми кытш (рочӧн)]
* [https://perm-book.ru/2019/vavilin-mixail-dmitrievich/ Пермский буквоед (рочӧн)]
* Вавилин Михаил Дмитриевич // Город на Иньве: Кудымкар: годы и люди. — Пермь, [[1997]]. — С. 122.
* Вавилин Михаил Дмитриевич // Коми-Пермяцкий автономный округ на рубеже веков / Сост. ''Л. П. Ратегова''. — [[Кудымкар]]: Коми-Пермяц. кн. изд-во, [[2000-ӧд во|2000]]. — С. 232.
* Вавилин Михаил Дмитриевич // Писатели Пермской области: биобиблиографический справочник / Сост. ''В. А. Богомолов''. — Пермь: Книга, [[1996-ӧд во|1996]]. — С. 43—44.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Айму вӧсна Ыджыд тыш вылӧ ветлысьяс]]
