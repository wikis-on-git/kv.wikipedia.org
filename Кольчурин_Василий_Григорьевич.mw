{{Персоналия}}
'''Кольчурин Василий Григорьевич''' ([[1961]]) — [[Перым коми кыв|перым коми]] [[Коми гижысьяс анбур серти|гижысь-сатирик]].

== Олан туй ==
Василий Кольчурин чужӧма [[1961-ӧд во]]ся [[йирым тӧлысь 8-ӧд лун]]ӧ [[Кудымкар район]]са Белоев сикт сӧвет улӧ пырысь [[Мечкор (Кудымкар район)|Мечкор]] [[грезд]]ын. Медводдза классӧ велӧдчӧма Мечкорса школаын, [[1972-ӧд во]]сянь [[1977-ӧд во]]ӧдз – Отевса кӧкъямысвося школаын, [[1977-ӧд во]]сянь [[1979-ӧд во]]ӧдз – Белоевса шӧр школаын. Помалӧма Перымса канму педагогика институтлӧн филология факультетысь перым коми-роч юкӧн ([[1984]]). Нёль во уджалӧма Пятина школаын, [[1988]]—[[1995-ӧд во]]ясын – Кудымкар районса Егоровскӧй шӧр школаын. [[1995-ӧд во]]сянь журналисталӧма: гижӧма перым коми да роч кывйӧн «Парма» кытшса газетын, дасьтӧма «Коми говк» юкӧн.

Олӧ Кудымкарын.

== Гижан удж ==
Гижисьлӧн медводдза кывбуръясыс чужисны школаын велӧдчигӧн, кор сылы вӧлӧма 13 арӧс. Медводдза висьтсӧ — «Медбӧрья греххез» — вӧлі йӧзӧдӧма [[1981-ӧд во]]ын «По ленинскому пути» газетын. Тайӧ жӧ ним улын [[2002-ӧд во]]ын Перым-Коми кытшса небӧг лэдзанінын петӧма медводдза небӧг. Сэтчӧ пырисны неыджыд висьтъяс, эссе, кывбуръяс, шмонитаан гижӧдъяс, бывальщинаяс, кодъяс матынӧсь йӧзкостса висьталӧмъяслы.

Гижӧдъясыс петавлісны «Парма» газетын, «Бичирок», «Иньва» да «Тыра ӧшымӧс» литературно-художественнӧй чукӧръясын.

Мӧд небӧг — «Адззисьлытӧдз, старик!» ([[2013-ӧд во|2013]]) — гижӧд чукӧр, кытчӧ пыртӧма [[перым коми кыв|коми]] да роч кывъя шмонитана висьтъяс, а сідзжӧ мифологическӧй персонажъяс йылысь йӧзкостса висьталӧмъяс, кодъясӧс автор мичмӧдӧма ас кывнас.

Коймӧд небӧгыс — «Эн осудит менӧ, мамок».

Унаысь пырӧдчывлӧма журналистъяслӧн кытшса, обласьтса да ставроссияса конкурсъясӧ. Вермывлӧма финн-йӧгра прессалӧн I ставроссияса конкурсын «Хранители традиций» нимпасын ([[2003]]).

Вермӧма «ЛИФФТ-2018» III-ӧд ставмирса Евразийскӧй литературнӧй конкурсын «Проза. Короткий рассказ» нимпасын (сетӧма эзысь медаль да диплом) (Сочи, [[2018-ӧд во]]ся [[ода-кора тӧлысь]]).

[[2013-ӧд во]]сянь пырӧ Россияса гижысь котырӧ.

== Небӧгъяс ==
* Медбӧрья греххез. — [[Кудымкар]], [[2002-ӧд во|2002]].
* Адззисьлытӧдз, старик!: висьтъяс. — [[Кудымкар]], [[2013-ӧд во|2013]].
* Эн осудит менӧ, мамок. — [[Кудымкар]], [[2021-ӧд во|2021]].

== Ӧшмӧсъяс ==
* [http://kpolibrary.ucoz.ru/publ/poehzija_i_proza_pisatelej_komi_permjackogo_okruga/kolchurin_vasilij_grigorevich/9-1-0-263 Перым-Коми кытшса небӧгаин (рочӧн)]
* Коми-пермяцкие писатели: Биографический справочник для образовательных учреждений. В 2 ч. Часть II. / Авт.-сост.: ''Н. А. Мальцева''. — [[Кудымкар]], [[2006-ӧд во|2006]]. — С. 19.
* [http://belolib.permculture.ru/%D0%BA%D0%BE%D0%BB%D1%8C%D1%87%D1%83%D1%80%D0%B8%D0%BD-%D0%B2%D0%B0%D1%81%D0%B8%D0%BB%D0%B8%D0%B9-%D0%B3%D1%80%D0%B8%D0%B3%D0%BE%D1%80%D1%8C%D0%B5%D0%B2%D0%B8%D1%87.aspx Ф.Ф. Павленков нима Белоев районса шӧр небӧгаин (рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Чужисны 1961 воын]]
[[Категория:Чужисны йирым тӧлысь 8-ӧд лунӧ]]
[[Категория:Персоналия:Перымса коми гижысьяс]]
