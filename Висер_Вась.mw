{{Персоналия}}
'''Висер Вась''' (Василий Иванович Попов) ([[1921]]—[[1991]]) — ен кыв паськӧдысь, ен небӧгъяс комиӧдысь, йӧзӧс бурдӧдысь. 

== Олан туй ==
Висер Вась чужӧма [[1921-ӧд во]]ся [[вӧльгым тӧлысь 26-ӧд лун]]ӧ [[Кӧрткерӧс район|Кӧрткерӧс районса]] [[Висер (Кӧрткерӧс район)|Висер]] [[сикт]]ын. Босьтӧма 2 класса тӧдӧмлунъяс.

[[1953-ӧд во]]ын, кор Ен йылысь эз позь сёрнитны да казьтыштны, Висер Вась босьтчӧма комиӧдны Ен гижӧдъяс. Сылы отсасьӧмаӧсь Лида чой да Миш вокыс. Радейтана гӧтырыс — Ольга Григорьевна — некор эз дозмыв сылӧн уджысь. Гозъялӧн вӧлі 7 челядь (ӧні — 9 внук, 2 правнук да 3 праправнук). 

[[1978-ӧд во]]ын [[Финляндия]]ын вӧлі йӧзӧдӧма «Матвейсянь Евангелие», а [[1979-ӧд во]]ын — «Выль Кӧсйысьӧм».

[[1981-ӧд во]]ын В.И. Попов помалӧма вуджӧдны Библиясӧ, сійӧ вӧлі йӧзӧдӧма [[1991-ӧд во]]ын [[Сыктывкар]]ын.

Ӧттшӧтш Висер Вась вуджӧдавлӧма да лӧсьӧдӧма ен сьыланкывъяс (духовные песнопения). Йӧзӧдӧма «Крест – сила Божья», «Будьте здоровы и благоразумны» да «Бурсьылӧмъяс» небӧгъяс.

Котыртӧма евангелльӧ эскӧмса Коми христианалысь вичко, 1975-ӧд восянь епископалӧма. 

Кулӧма [[1991-ӧд во]]ся [[урасьӧм тӧлысь 27-ӧд лун]]ӧ.

Ӧнія кадӧ Библия водзӧ вуджӧдӧны. Та вылын уджалӧны: Хельсинкиысь Библия вудждан институт, Евангелиеса христианалӧн коми вичко, Роч православнӧй вичколӧн Сыктывкарса да Воркутаса епархия, «Ас кыв» асшӧр котыр да мукӧд. Татшӧм ногӧн комиӧн [[2008-ӧд во]]ын петӧма «Выль Кӧсйысьӧм», а [[2011-ӧд во]]ын — челядьлы Библия.

Сылӧн туйӧд мунӧ Даниил пиыс, коді Коми христианалӧн Евангелие вичкоын нуӧдӧ службаяс коми кыв вылын.

== Ӧмшӧсъяс ==
* ''Макарова Галина''. Подув пуктысь Висер Вась // [[Коми му (газет)|Коми му]], [[2011 во]], [[29 ӧшым|ӧшым тӧлысь 29 лун]].
* [http://www.elupuu.org/index_komi.php?id=213 «Олӧм пу» сайтын Коми вичко чужӧм йылысь (рочӧн)]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Висер сикт овмӧдчӧмин]]
[[Категория:Кулісны урасьӧм тӧлысь 27-ӧд лунӧ]]
