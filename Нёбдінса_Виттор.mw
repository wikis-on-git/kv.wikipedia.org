{{Персоналия}}
'''Нёбдiнса Виттор''' (збыльвывса ним '''Ӧльӧш Виттор''', [[роч кыв|роч]]ӧн '''Савин Виктор Алексеевич''', [[1888 во|1888]]—[[1943]]) — нималана [[коми кыв|коми]] [[коми гижысьяс анбур серти|гижысь, поэт, драматург]], [[коми литература]]са классик.

== Олан туй ==
В.А. Савин чужӧма [[1888 во]]ся [[21 вӧльгым|вӧльгым тӧлысь 21-ӧд лунӧ]] [[Вӧлӧгда губерня]]лӧн [[Усть-Сысольск уезд|Усть–Сысольск уездса]] [[Нёбдін (Кӧрткерӧс район)|Нёбдін]] [[сикт]] улӧ пырысь [[Трӧшсикт (Кӧрткерӧс район)|Трӧшсикт]] [[грезд]]ын (ӧнi [[Коми Республика]]са [[Кӧрткерӧс район]]). Велöдчӧма [[Нёбдін (Кӧрткерӧс район)|Нёбдiнса]] земскӧй начальнӧй училишӧын, помалӧма [[Дереваннӧй (Кулӧмдін район)|Дереваннӧйса]] мӧдӧд тшупӧда школа. Та бӧрын писаралӧма да письмӧ новлӧдлӧма, пес кералӧма. Сизим во уджалӧма [[Украина]]са рудникъяс контораын.

Нёбдінса Виттор вӧлӧма коми гижысь котырӧс ӧтувтысьяс пиысь ӧтиӧн, гижысь котырын [[1934]]–ӧд восянь.

[[1937 во]]ся [[8 йирым|йирым тӧлысь 8-ӧд лунӧ]] В. Савинӧс арестуйтӧны, подулавтöг мыждӧны ("«контрреволюционнӧй буржуазно-националистическӧй котырӧ» пырӧ да «нуӧдӧ ... Коми буржуазнӧй республика лӧсьӧдӧм кузя тыш»). В.А. Савин эз лыддьы асьсӧ мыжаӧн.

[[1938 во]]ся [[7 сора|сора тӧлысь 7-ӧд лунӧ]] СССР-са НКВД бердын Особӧй совешанньӧ пуксьӧдӧма сійӧс лагеръясӧ 7 во кежлӧ («считая срок с 8 октября 1937 г.») «контрреволюционнӧй удж нуӧдӧмысь». Медводз Нёбдінса Витторӧс мӧдӧдӧмаӧсь «Воркутстрой» лагерӧ, кӧні сійӧ сӧвтӧма изшом баржаясӧ, сэсся вуджӧдӧмаӧсь лагерлӧн видз-му юкӧнӧ. В.М. Полещиков серти, [[1940 во]]ся [[26 кӧч|кӧч тӧлысь 26-ӧд лунсянь]] В.А.Савин вӧлӧма [[Усва]] ювывса Адак лагпунктын.

[[1942 во|1942-ӧд вося]] [[8 йирым|йирым тӧлысь 8-ӧд лунӧ]] Нёбдінса Витторлӧн пукалан кадыс помасьӧма, но сійӧ олӧма Адакын. Коми гижысь Г.И. Торлопов серти, лагерӧн юрнуӧдысьяс юасьӧмаӧсь Коми АССР-са НКВД-ын веськӧдлысьясӧс, мый вӧчны водзӧ. В.А. Савинӧс чужанінас абу корӧмаӧсь. [[1943 во|1943-ӧд вося]] [[3 урасьӧм|урасьӧм тӧлысь 3-ӧд лунӧ]] сійӧс мӧдӧдӧмаӧсь Кожва лагпунктӧ, кӧні олӧма [[13 урасьӧм|урасьӧм тӧлысь 13-ӧд лунсянь]] [[6 рака|рака тӧлысь 6-ӧд лунӧдз]], а сэсся мӧдӧдӧмаӧсь Сибырӧ. [[9 косму|косму тӧлысь 9-ӧд лунӧ]] В.А. Савин воӧма Прикулька лагпунктӧ (Томсксянь 50 км сайын). Туйын висьмӧм бӧрын Савинӧс йӧртӧмаӧсь лагерса лазаретӧ. [[1 сора|сора тӧлысь 1-ӧд лунӧ]] В.А. Савин гижӧма гортас письмӧ, юӧртӧма, мый ёнмыштӧма, кӧсйӧ пырны уджавны, корӧма сёян-юан мӧдӧдны.

[[1943 во]]ся [[11 моз|моз тӧлысь 11-ӧд лунӧ]] кулӧма дзескыдiнын Ылi [[Сибыр|Сибирын]]: [[Томск]] кöрттуйлöн Ититка станциясянь неылын — Прикулька лагпунктлöн лазаретын. Дзебаніныс стöча абу тöдса.

[[1955 во]]ын сылысь нимсö бӧр бергӧдiсны коми йӧзлы.

== Гижан удж ==
Нёбдінса Витторлöн кывбуръяс, сьыланкывъясыс, поэмаяс, «Коми море», «Сьöлöм сьылöм», «Югыд кодзув», «Тиюк» да «Сыктывкар» пыр мусаöсь коми йöзлы.

Нёбдінса Виттор — выль коми литератураын подув пуктысьяс пиысь ӧти. Паськыда тӧдсаӧсь сылӧн «Луча» висьт да «Мусюр сайын» очерк.

Нёбдінса Виттор — коми театрлы подув пуктысь. [[1921 во|1921–ӧд воын]] котыртӧма медводдза «Сыкомтевчук» театральнӧй труппа  (Сыктывса коми театрын ворсысь чукöр), кодi [[1930 во|1930–ӧд воын]] лои КИППТ–öн. Тайӧ театр подув вылас 1936–ӧд воын воссьӧма [[Коми Республикаса Драма театр|Коми национальнӧй театр]].

Шензьӧданаӧн да кузь нэмаӧн коми культураын лоины В.Савинлӧн пьесаясыс: «Шондi петiгӧн дзоридз косьмис», «Райын», «Инасьтӧм лов», «Кулӧмдiнса бунт». Ставнас гижӧма 30 гӧгӧр пьеса.

== Небӧгъяс ==
Нёбдінса Витторлӧн {{comment|небӧгъяс|книгаяс}} вояс серти <ref>[http://www.nbrkomi.ru/page/1695 Коми Республикаса национальнӧй библиотека]</ref>

* Аркирей: баллада. — [[Усть-Сысольск]], [[1922]]. — 16 л.б.
* Райын: куим торъя теш. — [[Усть-Сысольск]]: [[Коми небӧг лэдзанін|Коми книга лэдзанiн]], [[1922]]. — 39 л.б. 
* Шондi петiгöн дзоридз косьмис: 3 торъя ворсантор. — [[Сыктывкар|Сыктывдiнкар]]: [[Коми небӧг лэдзанін|Коми книга лэдзанiн]], [[1922]]. — 26 л.б. 
* Гора Омра: чукöра вистьталöм-сьылöм. — Сыктывдiнкар: Коми книга лэдзанiн, [[1924]]. — 16 л. б. 
* Гудрасьöм: öти торъя теш: (лöсьöдöма Украинаса «Бывальщина» теш серти). — Сыктывдiнкар: Коми нига лэдзанiн, [[1924]]. — 19 л. б. 
* Сьылан-лыддянъяс. — Сыктывкар: Коми нига лэдзанiн, [[1924]]. — 114 л.б.
* Тшын: 3 торъя ворсантор. — Сыктывкар: Коми кн. изд-во, [[1924]]. — 71 л.б. 
* Тöдтöм туйöд: кöкъямыс торъя драма: (лöсьöдöма П. Бессалько гижöд «Бессознательным путём» серти). — Сыктывдiн кар: Коми нига лэдзанiн, [[1925]]. — 72 л. б. 
* Черань: 5 торъя драма: (лöсьöдöма Чижовский гижöд «Его Величество Трифон» серти). — Сыктывдiн кар: Коми нига лэдзанiн, [[1925]]. — 52 л. б. 
* Ныв «грек» шобöм: 3 торъя пьеса коми олöмысь. — Сыктывкар: Коми нига лэдзанiн, [[1926]]. — 45 л. б. 
* Инасьтöм лов: куим торъя теш: «Райын» пьесалöн 2-öд юкöн. — Сыктывдiн кар: Коми нига лэдзанiн, [[1927]]. — 50 л. б. 
* Луча: висьт-збыль / изд. Угор.-фин. отд. Центро-Совнацмена НКП РСФСР. — Сыктывкар: Коми нига лэдзанiн, [[1927]]. — 21 л. б. 
* Путкыльтчöм: революция драма: 5 торъя, 6 юкöна: (лöсьöдöма Бессалько роман «Катастрофа» серти). — Сыктывдiн кар: Коми нига лэдзанiн, [[1927]]. — 43 л. б. 
* Ва шыр: кык торъя теш. — Сыктывдiн кар: Коми нига лэдзанiн, [[1928]]. — 35 л. б. 
* «Вабергач»: драма в 3-х д. — Сыктывдiн кар: Коми нига лэдзанiн, [[1928]]. — 43 л. б. ; Сыктывкар: Коми кн. изд-во, 1982. - 368 л. б.: портр. 
* Кулöмдiнса бунт: збыль вöлöмтор йылысь пьеса: 3 юкöна, 8 торъя. — Сыктывкар: Коми нига лэдзанiн, [[1928]]. — 55 л. б., портр. 
* Сырчик бöрся: кык торъя теш: (лöсьöдöма «Во время затишья» нима нига серти). — Сыктывдiн кар: Коми нига лэдзанiн, [[1928]]. — 32 л. б. 
* Знаменньö: куим торъя теш. — Сыктывкар: Коми кн. изд-во, [[1930]]. — 48 л. б. 
* Парма ныв: 4 торъя, 5 юкöна драма. — [[Сыктывкар]]: Коми кн. изд-во, [[1930]]. — 71 л. б. 
* Арт: öти торъя ворсантор. — [[Сыктывкар]]: Коми кн. изд-во, [[1931]]. — 44 л. б. 
* Гижöд чукöр: в 2-х т. — Сыктывкар: Коми нига лэдзанiн, [[1931]]—[[1932]]. 
** Т. 1. — Сыктывкар, [[1931]]. — 284 л. б.
** Т. 2. — Сыктывкар, [[1932]]. — 349 л. б.
* Моль: ӧти торъя кык серпаса ворсантор. — [[Сыктывкар]]: Коми книга лэдзанiн, [[1931]]. — 23 л. б. 
* Гижöд чукöр: в 2-х т. Т. 1. — [[Сыктывкар]]: Коми нига лэдзанiн, [[1931]]. — 284 л. б. 
* Сыктывкар. Жеребцовсянь Карпинскийöдз: поэма. — [[Сыктывкар]]: Коми госиздат, [[1935]]. — 30 л.б.
* 100 коми сьыланкыв / собрал В. А. Савин — [[Сыктывкар]]: Коми ГИЗ, [[1936]]. — 208 л.б.
* Бöрйöм гижöдъяс / вступ. ст. И. Изъюрова. — [[Сыктывкар]]: Коми кн. изд-во, [[1956]]. — 248 л. б. 
* Чужи-быдми сьöд вöр шöрын: челядьлы кывбуръяс / водзкывсö гижис С. Морозов. — [[Сыктывкар]]: Коми кн. изд-во. — 40 л. б. 
* Пьесаяс / Вступит. ст. [[Фёдоров Геннадий Александрович|Г.А. Фёдорова]]. — [[Сыктывкар]]: Коми кн. изд-во, [[1959]]. — 184 л. б. 
* Кывбуръяс. Поэмаяс. Пьесаяс. Вистъяс. Очеркъяс / Сост. С.М. Морозов. — [[Сыктывкар]]: Коми кн. изд-во, [[1962]]. — 655 л.б.
* Аркирей: баллада. — [[Сыктывкар]]: Коми кн. изд-во, [[1965]]. — 16 л.б.
* Эжва дорын: кывбуръяс, вистъяс. — Сыктывкар: Коми кн. изд-во, [[1976]]. — 88 л. б.
* Сьӧлӧм сьылӧм: кывбуръяс = Песня сердца: стихи / Сост. [[Торлопов Георгий Иванович|Г.И. Торлопов]]. — [[Сыктывкар]], [[1978]]. — 24 л. б. (Коми отделение добровольного общества любителей книги РСФСР); сост. и вступ. ст. [[Ванеев Альберт Егорович|А.Е. Ванеева]]. — [[Сыктывкар]]: Коми кн. изд-во, [[1988]]. — 143 л.б. 
* Югыд кодзув: кывбуръяс, поэмаяс, ораторияяс, роч вылысь, роча-комиа да роч кывбуръяс / лöсьöдiс да водзкывсö гижис [[Ванеев Альберт Егорович|А.Е. Ванеева]]. — [[Сыктывкар]]: Коми кн. изд-во, [[1980]]. — 304 л.б. 
* Звени, моя парма: стихотворения, поэмы, пьесы, рассказы. — [[Сыктывкар]]: Коми кн. изд-во, [[1983]]. — 256 с.
* Мусюр сайын: проза гижöдъяс / лöсьöдiс да примечаниеяссö гижис [[Торлопов Георгий Иванович|Г.И. Торлопов]]. — [[Сыктывкар]]: Коми кн. изд-во, [[1985]]. — 368 л. б. 
* Гажöдчöй, кор томöсь: бöрйöм гижöдъяс / предисл. [[Торлопов Георгий Иванович|Г.И. Торлопов]]. — [[Сыктывкар]]: Коми кн. изд-во, [[1998]]. — 334 л.б.
* Бöрйöм гижöдъяс. – Кывбуръяс, поэмаяс, висьтъяс, очеркъяс, пьесаяс. Избранное. — [[Сыктывкар]]: «Издательство «Милета», [[2008]]. — 608 с.
* Арся мойдкыв: Кывбуръяс, висьтъяс / Ред. [[Попов Алексей Вячеславович|А.В. Попов]]; Художник И.А. Авилова. — [[Сыктывкар]]: [[Коми му (газет)|«Коми йӧзӧдчан керка» КР АУ]], [[2013 во|2013]]. — 48 л.б.

== Паметь ==

== Ӧшмӧсъяс ==
* [http://vcisch2.narod.ru/SAVIN/Savin.htm В.А. Савин йылысь]
* [[Микушев Анатолий Константинович|''Микушев А.К.'']] Виктор Алексеевич Савин. — [[Сыктывкар]], [[1958]].
* [[Фёдорова Анна Николаевна|''Фёдорова А.Н.'']] Савин Виктор Алексеевич // Коми советские писатели. — [[Сыктывкар]], [[1968]]. — С. 20—65.

== Ыстöгъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Нёбдін сикт овмӧдчӧмин]]
[[Категория:Чужисны 1888 воын]]
[[Категория:Кулісны 1943 воын]]
