[[Файл:Desucon 1.jpg|thumb|250px|Сибелиус керка]]
'''Фин-йӧгра войтырлӧн VII Ставмирса конгресс''' — [[Финн-йӧгра войтырлӧн Ставмирса конгресс|Фин-йӧгра войтырӧс ӧтувтысь Ставмирса конгресс]], муніс [[Финляндия]]са [[Лахти]] карын [[2016 во]]ся [[15 лӧддза-номъя|лӧддза-номъя тӧлысь 15—17 лунъясӧ]]. Медшӧр сёрнитанторйыс — «Фин-йӧгра мир — зумыд сӧвмӧмлань».<ref>[http://www.fucongress.org/main/v-laxti-proydyot-vii-vsemirnyy-kongress-finno-ugorskix-narodov/ В Лахти пройдёт VII Всемирный конгресс финно-угорских народов // Фин-йӧгра войтырлӧн консультативнӧй комитет сайт (2016.06.15; рочӧн)]</ref>

== История ==
VII Конгресс котыртӧм вӧсна кывкутӧ «Финляндия-Россия» котыр мукӧд суомиса общественнӧй котыръяскӧд ӧтвылысь. Нуӧдӧм вылӧ сьӧм сетӧма [[Суоми]]са культура да велӧдӧм министерство.

=== Канмуяс да бӧрйӧмаяс ===
Конгресс котыртысьяслӧн висьталӧм серти, Лахтиӧ воӧма 174 делегат, 300 гӧгӧр наблюдатель да 50 сайӧ журналист.

Бӧрйӧмаяслӧн лыддьӧг тані:<ref>[http://www.fucongress.org/upload/files/7/c/spisok-uchastnikov-kongressa.pdf Фин-йӧгра войтырлӧн Консультативнӧй комитет сайт]</ref>
{| class='standard' style='text-align: center;'
! colspan=23 | Войтыр да бӧрйӧма лыд 
|- class='bright'
! [[комияс]]
! [[удмуртъяс]]
! [[мари]]
! [[мордва|мордва (мокша, эрзя)]]
! [[эстъяс]]
! [[маддяръяс]]
! [[финъяс]]
! [[Перымса комияс]]
! [[вепсъяс]]
! [[карелъяс|(карелъяс, тверса карелъяс]]
! [[ижора (войтыр)|ижора]]
! [[водь (войтыр)|водь]]
! [[фин-инкери (войтыр)|фин-инкери]]
! [[вӧгулъяс]]
! [[ӧстякъяс]]
! [[сето]]
! [[квенъяс]]
! [[ливъяс]]
! [[саамияс]]
! [[яранъяс]]
! [[нганасанъяс]]
! [[селькупъяс]]
! [[энечьяс]]
|-
| 17
| 5
| 8
| 5
| 20
| 20
| 20
| 1
| 10
| 13
| 4
| 2
| 10
| 7
| 10
| 10
| 4
| 1
| 4
| 2
| 1
| -
| 1
|}

Наблюдательясӧн волісны сідзжӧ [[Норвегия]]ысь, [[Шотландия]]ысь, [[Ыджыд Британия]]ысь, [[Латвия]]ысь корӧм йӧз, ЮНЕСКО да ООН, власьт петкӧдлысьяс, культураын да наукаын зільысьяс.

=== Конгресс восьтӧм ===
Конгресс кыпыда восьтӧма [[15 лӧддза-номъя|лӧддза-номъя тӧлысь 15—ӧд лунӧ]] [[Сибелиус, Ян|Сибелиус]] керкаын. Сёрнитісны [[Финляндия|Суомиса]] президент Саули Ниинистё, [[Эстония|Эстмуса]] президент Тоомас Хендрик Ильвес, [[Маддяр Му|Маддярса]] президент Янош Адер. [[Россия]]са культура министрӧс вежысь Александр Журавский лыддис Россияса президент [[Путин Владимир Владимирович|Володь Путинсянь]] телеграмма, кӧні вӧлі пасйӧма [[финн-йӧгра войтыр]]лӧн мир сӧвмӧдӧмӧ ыджыд пай йылысь: «''Финно-угорские народы, проживающие на обширных пространствах Евразийского континента, внесли большой вклад в развитие человеческой цивилизации. Их уникальное духовное наследие, отражающее, в частности, глубокое понимание природы, давно стало достоянием мировой культуры … Уверен, что выработанные в ходе ваших дискуссий идеи и инициативы найдут практическое применение, будут способствовать дальнейшему расширению взаимовыгодного международного сотрудничества, укреплению понимания и доверия между гражданами различных стран''».<ref>[http://ria.ru/world/20160615/1447982958.html Путин отметил большой вклад финно-угорских народов в развитие цивилизации // РИА-Новости сайт (2016.06.15 лун; рочӧн)]</ref>

Медшӧр докладӧн висьтасис Суомиса велӧдӧм да наука министр Санни Грахн-Лаасонен.
Фин-йӧгра войтырлӧн консультативнӧй комитетлӧн удж йылысь сёрнитіс комитетӧн веськӧдлысь [[Марков Валерий Петрович|Валерий Марков]]. Конгресс вылӧ локтысьясӧс чолӧмаліс сідзжӧ Лахти карса мер Юрки Мюллювирта.

=== Секцияяс ===
Конгресс дырйи видлалісны фин-йӧгра войтырлӧн кывъяс, культура видзӧм да сӧвмӧдӧм, вужвойтыр да ичӧт лыда войтыр инӧдъяскӧд йитчӧм юалӧмъяс. Ужаліс вит тематическӧй чукӧртчылӧм: «Финн-йӧгра кывъяс да культураӧн вӧдитчӧмын да тӧдмалӧмын йитӧдъяс» (Преемственность в освоении и использовании финно-угорских языков и культур, «Фин-йӧгра юӧртан ылдӧс: сӧвман туйяс» (Финно-угорское информационное пространство: перспективы развития); «Гражданскӧӥ йӧзкотыр да власьт» (Гражданское общество и власть),  «Экономика да гӧгӧртас» (Экономика и окружающая среда); «Демографияын да миграциын вежсьӧмъяс. Важ да выль диаспораяс» (Демографические и миграционные процессы. Старые и новые диаспоры).

=== Шойччӧм ===
Конгресс вылӧ локтысьяслы вӧлі дасьтӧма культурнӧй уджтас. Конгресс восьтігӧн сьыліс саами рэп-артист Айлу Валле, петкӧдчис Лахти карса йӧктан училишӧысь томуловлӧн котыр да Лахти карса консерваторияысь камернӧй оркестр. [[15 лӧддза-номъя|Лӧддза-номъя тӧлысь 15 лунӧ]] «Метро» клубын сьылісны «Ääninen» котыр, [[Карелия]]ысь Сантту Карху Айлу Валле. [[16 лӧддза-номъя|Лӧддза-номъя тӧлысь 16 лунӧ]] карса шӧр изэрдын пансис флеш-моб да петкӧдчисны фин-йӧгра сьылан-йӧктан котыръяс. Рытнас жӧ конгрессӧ пырӧдчысьяслы да Лахтиса олысьяслы концерт петкӧдліс Лахтиса Симфоническӧӥ оркестр.

Лӧддза-номъя тӧлысь 17—18 лунъсӧ Сибелиус керкаын муніс «Лахтиса поэтическӧй марафон» фестиваль.

=== Бӧрйысьӧмъяс да кывкӧртӧдъяс ===
[[Фин-йӧгра войтырлӧн Консультативнӧй комитет]]ӧн веськӧдлыны бӧрйӧма карел [[Клеерова Татьяна Семёновна|Татьяна Клеерова]], коді веськӧдлӧ «Карел войтырлӧн котырӧн».<ref>[http://nazaccent.ru/content/21059-na-vsemirnom-kongresse-finno-ugrov-vybrali-novogo.html На Всемирном финно-угорском конгрессе выбрали нового председателя консультативного комитета // «Национальный акцент» сайт (2016.06.17 лун; рочӧн)]</ref> 

Конгресс вылӧ бӧрйӧмаяс шуисны [[Фин-йӧгра войтырлӧн VIII Ставмирса конгресс (2020)|Фин-йӧгра войтырлӧн VIII Ставмирса конгресс]] нуӧдны [[2020 во]]ся [[моз тӧлысь]]ын [[Эстония]]са [[Тарту]] [[кар]]ын.<ref>[http://nazaccent.ru/content/21061-sleduyushij-vsemirnyj-kongress-provedut-v-tartu.html Следующий Всемирный конгресс финно-угорских народов проведут в Тарту // «Национальный акцент» сайт (2016.06.17 лун; рочӧн)]</ref>

== Ӧшмӧсъяс ==
* [http://www.fucongress.org/vii-kongress/gotovimsya-k-vii-vsemirnomu-kongressu/novosti/finno-ugorskie-narody-k-ustoychivomu-razvitiyu/ Фин-йӧгра войтырлӧн Консультативнӧй комитет сайт (рочӧн)]
* [http://komiinform.ru/news/136055/ Делегация от Коми станет самой представительной из всех финно-угорских республик на Всемирном конгрессе в Лахти // «Комиинформ» юӧр сетан агентство (2016.06.11; рочӧн)]
* [http://aifudm.net/news/news117300.html Конгресс Финно-угорских народов грозит превратиться в политическое судилище // «Аргументы в Ижевске» (2016.06.14 лун; рочӧн)]
* [http://uralistica.com/profiles/blogs/opencongress2016 Оливер Лооде: Мы хотели бы на один день создать атмосферу свободного диалога // «Uralistica» сайт (2016.06.11 лун; рочӧн)]

== Ыстӧдъяс ==
<references/>

[[Категория:Фин-йӧгра войтырлӧн Ставмирса конгрессъяс]]
