{{Персоналия}}
'''Шебырев Александр Васильевич''' ([[1960]]) — [[коми кыв|коми]] [[коми гижысьяс анбур серти|гижысь]].

== Олан туй == 
Александр Шебырев чужӧма [[Кулӧмдін район]]са [[Пожӧг (Кулӧмдін район)|Пожӧг]] сиктын [[1960-ӧд во]]ся [[ода-кора тӧлысь 28-ӧд лун]]ӧ. [[1977-ӧд во]]ын помалӧма Пожӧгса школа. Армия бӧрын [[1981]]—[[1986 во]]ясӧ велӧдчӧма Ӧнія гуманитарнӧй академиялӧн Сыктывкарса юкӧнын экономика факультетын. Уджалӧма юрисконсультӧн «Пожӧг» совхозын. [[1988 во]]сянь 15 во вӧлi журналистикаын: корреспонденталӧма, веськӧдлӧма отделӧн, вӧлӧма шӧр редакторӧс вежысьӧн «Ленин туйӧд» (бӧрынджык — [[Парма гор (газет)|«Парма гор»]] газетын.<ref>[http://soyuz-pisateley.komi-nao.ru/persona/shebyrev-aleksandr-vasilevich Коми гижысь котыр сайтын А.В. Шебырев йылысь]</ref>

Ӧні олӧ [[Помӧсдін (Кулӧмдін район)|Помӧсдінын]], туялӧ чужан му (юрнуӧдіс Тима Вень музейӧн да школаса краеведческӧй музейӧн).

== Гижан удж ==
Александр Шебырев ёнджыкасӧ тӧдса кыдзи поэт. Ассьыс кывбуръяссӧ йӧзӧдлӧма газет-журналъясын ([[Арт (журнал)|«Арт»]], [[Войвыв кодзув (журнал)|«Войвыв кодзув»]], [[Чушканзі (журнал)|«Чушканзі»]]), а сідзжӧ «Сикӧтш», «Мелілуныс пыдӧстӧм и помтӧм», «Вечерний звон» да мукӧд ӧтувъя сборникын.

А.Шебыревлӧн кывбуръяс вылӧ тэчӧма вель уна сьыланкыв. Ачыс гижӧ шылад мукӧд кывбур дорас. Помӧсдінын нуӧдӧ литературнӧй кружок.

Сёрӧнджык босьтчис прозаӧ, гижӧ висьтъяс, очеркъяс.

[[2010-ӧд во]]сянь пырӧ [[Коми гижысь котыр]]ӧ. Кыкысь вермылӧма «Эзысь борд» республикаса литературнӧй конкурсын: «Проза» нимпасын [[2008-ӧд во]]ын да «Поэзия» нимпасын [[2014-ӧд во]]ын. «Фараон» небӧгыс [[2021-ӧд во]]ын шедӧдӧма Эстонияса Рӧдвуж войтырлӧн программалысь войтыркостса литературнӧй премия «Проза» нимпасын ([[Эстония]]).<ref>[http://respublika11.ru/2021/11/10/nagrada-za-faraona/] ''Артеев А.'' Награда за «Фараона» // Республика, 2021. 10 нояб. (рочӧн)</ref>

== Небӧгъяс ==
* Олӧм туйті...: кывбуръяс / Ред. ''А. В. Тентюков''. — [[Сыктывкар]]: [[Коми небӧг лэдзанін|Коми книжное издательство]], [[2001 во|2001]]. — 56 л.б. («Ӧтувъя керка» гартӧдысь)
* Фараон: висьтъяс / Ред. ''А. В. Полугрудов''. — [[Сыктывкар]]: [[Коми му (газет)|«Коми йӧзӧдчан керка» КР-са АУ]], [[2019-ӧд во|2019]]. — 192 л.б.

== Ӧшмӧсъяс ==
* [https://web.archive.org/web/20160315205637/http://www.artlad.ru/magazine/authors/364 «Арт» журнал]
* [http://soyuz-pisateley.komi-nao.ru/persona/shebyrev-aleksandr-vasilevich Коми гижысь котыр сайтын А.В. Шебырев йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1960 воын]]
[[Категория:Коми гижысь]]
[[Категория:Пожӧг сикт овмӧдчӧмин]]
[[Категория:Помӧсдін сикт овмӧдчӧмин]]
[[Категория:Коми гижысь котырӧ пырысьяс]]
