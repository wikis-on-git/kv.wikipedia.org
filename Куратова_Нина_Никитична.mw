'''Куратова Нина Никитична ''' (Чужис 17.02.1930) – [[Коми Республика]]са нимйöза гижысь, Коми Республикаса культураын нимöдана уджалысь, [[Иван Куратов]] нима Государственнöй премияса лауреат.

==Олан туй== 
Чужис  1930 вося урасьöм 17-öд лунö [[Кебра]] грездын, öнiя Куратово.  Великöй Отечественнöй  тыш дырйи, кор нывкалы вöлi 11 арöс, батьыс пуктiс ловсö фронт вылын, мамыс кувсис тшыгъялöм вöсна. Нинаöс чойясыскöд  быдтiс пöрысь пöч. 

Нывъяслы ичöтдырсянь  öти кадö ковмис велöдчыны да уджавны колхозын. Н. Куратова 14 арöссянь кутiс отсасьны Кебраса бать-мамтöм челядьлöн керкаын, уджалiс войся воспитательöн. Школа помалöм бöрын Н. Куратова пырö велöдчыны Сыктывкарса педучилищеö, 1949 воын помалö сiйöс. Уджалiс воспитательöн [[Серегово]] сиктын. Вит во олö [[ГДР]]-ын, верöссö ыстылiсны сетчö удж вылö. 1956 восянь 1971 воöдз уджалiс воспитательöн [[Инта]], [[Воркута]], [[Сыктывкар]] каръясын. 1962 воö бöр воöны овны Сыктывкарö. Öнiя кадö Нина Никитична Куратова олö Сыктывкарын.  

==Творчество==
Аслас гижан сямсö петкöдлiс 1964 воын «Аппассионата» висьтöн. 1968 воын сьöрсьöн-бöрсьöн петöны гырысьджык гижöдъяс «Марьюшка» да «Батьяс йылысь висьт».

Н Куратова – медводза коми нывбаба-гижысь, кодi пырöдчис Ыджыд тыш визьö. Медшöр геройöн сылöн гижöдъясас лоö прöст коми нывбаба да сылöн сьöкыд олöм.

==Н. Н. Куратовалöн висьт чукöръяс==

* '''Радейтана муса''' - 1974
* '''Бобöнянь кöр''' - 1980
* '''Горсть солнца''' - 1980
* '''Öтка пöтка''' - 1985
* '''Вöр гормöг''' - 1986

Торйöн петавлiсны челядьлы сиöм небöгъяс: 
* '''Кöч гöснеч''' - 1968
* '''Давайте познакомимся''' - 1984

==Наградаяс==
* Коми Республикаса нимйöза гижысь
* Коми Республикаса культураын нимöдана уджалысь
* Иван Куратов нима Государственнöй премияса лауреат.

==Литература==
* Писатели Коми : Библиографический словарь / Ред. В.Н.Демин. Т. 1. Сыктывкар, 1996. Лб.274-277
* ''Ситникова В.'' Нина Куратова «Судьба женщины – готовый роман» : рекомендательный список литературы. Сыктывкар, 2010.
