{{Персоналия}}
'''Куратова Нина Никитична ''' ([[коми кыв|коми]]ӧн '''Микит Нина''', ([[1930]]) – [[коми гижысьяс анбур серти|коми гижысь]], [[СССР-са гижысь котырӧ]] пырысь ([[1978]]), [[Коми Республика нимйӧза гижысь]].

== Олан туй ==
Нина Куратова чужӧма [[1930 во]]ся [[17 урасьӧм|урасьöм тӧлысь 17-öд лунö]] Кебра [[грезд]]ын, öнiя [[Куратов (Сыктыв район)|Куратов]] [[сикт]]. [[1941 во]]ын – [[Айму вӧсна Ыджыд тыш]] дырйи, кор нывкалы вöлӧма 11 арöс, батьыс пуктӧма юрсö фронт вылын, мамыс кулӧма тшыгъялöмысь. Нинаöс чойясыскöд быдтӧма пöрысь пöчыс. Нывъяслы ичöтдырсянь öти кадö ковмӧма велöдчыны да уджавны [[колхоз]]ын. Нина Куратова 14 арöссянь кутӧма отсасьны Кебраса бать-мамтöм челядьлöн керкаын, уджалӧма войся воспитательöн. 

[[1946 во]]ын Нина Куратова помалӧма школа, [[1949 во]]ын – Сыктывкарса педагогика училишӧ. [[1949]]–[[1951 во]]ясӧ уджалӧма воспитательöн [[Серегов (Княжпогост район)|Серегов]] сиктын да [[Ухта]] карын. [[1951]]–[[1956 во]]ясӧ олӧма [[Германия|ГДР]]-ын, кор сэтчӧ верöссö ыстылӧмаӧсь удж вылö. 
[[1956]]–[[1971 во]]ясӧ уджалӧма воспитательöн [[Инта]], [[Вӧркута]], [[Сыктывкар]] каръясын. [[1962 во]]ын бöр воöма овны Сыктывкарö. [[1971 во]]сянь [[Коми АССР-са гижысь котыр]]ын литконсультант. Öнiя кадö Нина Куратова олö Сыктывкарын. 

== Гижан удж ==
Аслас гижан сямсö петкöдлӧма [[1964]] воын «Аппассионата» висьтöн. [[1968]] воын сьöрсьöн-бöрсьöн петöны гырысьджык гижöдъяс – «Марьюшка» да «Батьяс йылысь висьт».

Нина Куратова — медводза коми нывбаба-гижысь, кодi пырöдчис Ыджыд тыш визьö. Медшöр геройöн сылöн гижöдъясас лоö прöст коми нывбаба да сылöн сьöкыд олöм.

== Небöгъяс ==
Нина Куратовалӧн челядьлы да верстьӧлы петавліс комиӧн и рочӧн 15 сайӧ небӧг:
=== Комиӧн ===
* Кöч гöснеч: поснияслы висьтъяс. — [[Сыктывкар]]: [[Коми небӧг лэдзанін|Коми кн. изд-во]], [[1972]]. — 16 л.б.
* Радейтана муса: повесть, висьтъяс. — [[Сыктывкар]]: [[Коми небӧг лэдзанін|Коми кн. изд-во]], [[1974]]. — 176 л.б.
* Вайӧ тӧдмасямӧй: [висьтъяс]. — [[Сыктывкар]]: [[Коми небӧг лэдзанін|Коми кн. изд-во]], [[1977]]. — 48 л.б.
* Бобöнянь кöр: повестьяс, висьтъяс. — [[Сыктывкар]]: [[Коми небӧг лэдзанін|Коми кн. изд-во]], [[1983]]. — 216 лб.
* Öтка пöтка. – Сыктывкар, [[1985]]
* Вöр гормöг. – Сыктывкар, [[1986]]
* Волчье лыко. — [[Сыктывкар]], [[1989]] 
* Мишук быдмö лунысь лун. – Сыктывкар, [[1991]].
* Йӧктігтырйи тувччӧмӧй. – Сыктывкар, [[2002]].
* ''Куратова Н.Н.'' Куим небӧгӧ ӧтувтӧм гижӧд чукӧр. 1 том : повесьтъяс, висьтъяс. — [[Сыктывкар]]: [[Анбур (небӧг лэдзанін)|«Анбур»]], [[2015 во|2015]]. — 608 л.б.
* ''Куратова Н.Н.'' Куим небӧгӧ ӧтувтӧм гижӧд чукӧр. Повесьтъяс, висьтъяс, казьтылӧмъяс. — [[Сыктывкар]]: [[Анбур (небӧг лэдзанін)|«Анбур»]], [[2017 во|2017]]. — Т. 3. (650 экз.)<ref>[https://komiinform.ru/news/158807/ Джавршян Г. В Коми вышел в свет третий том сборника произведений Нины Куратовой // «Комиинформ» юӧр сетан агентство (2018.01.17 лун; рочӧн)]</ref>

=== Роч вылӧ вуджӧдӧмӧн ===
* Горсть солнца. – Сыктывкар, [[1980]]
* Вкус цветущего клевера. – [[Москва]], [[1982]]
* Давайте познакомимся. – Сыктывкар, [[1984]]

== Наградаяс ==
* [[Коми АССР-са культураын нимӧдана уджалысь]] ([[1980]])
* [[И.А. Куратов нима канму премия]] босьтысь ([[1986]])
* [[Коми Республикаса нимйӧза гижысь]] ([[2001]])

== Ӧшмӧсъяс ==
* Писатели Коми: Библиографический словарь / Ред. [[Дёмин Владимир Николаевич|''В.Н. Дёмин'']]. – Сыктывкар, [[1996]]. – Т. 1. – Лб. 274-277
* ''Ситникова В.'' Нина Куратова «Судьба женщины – готовый роман»: рекомендательный список литературы. – Сыктывкар, [[2010 во|2010]].
* [[Ванеев Альберт Егорович|''Ванеев А. Е''.]] Куратова Нина Никитична // Республика Коми: Энциклопедия в 3-х т. – Сыктывкар, [[1999]]. – Т. 2. – С. 176.
* http://foto11.com/komi/writer/nkuratova.php

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Куратов сикт овмӧдчӧмин]]
[[Категория:Чужисны 1930 воын]]
