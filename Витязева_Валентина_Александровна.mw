{{Персоналия}}

'''Витязева Валентина Александровна''' ([[1919-ӧд во|1919]]—[[2010-ӧд во|2010]]) — [[СССР|Сӧвет кадся]] экономист-географ, география наукаясса доктор ([[1967]]), профессор ([[1972]]). [[Сыктывкарса канму университет]]ысь медводдза ректор ([[1972]]—[[1987]]), СССР кадся медводдза нывбаба-ректоръяс пиысь ӧти. 

== Олан туй ==
Валентина Витязева чужӧма [[1919-ӧд во]]ся [[косму тӧлысь 7-ӧд лун]]ӧ [[Войвыв Двина губерня]]са [[Яренск уезд]]са Сибирь [[грезд]]ын (ӧні [[Лена район]]). Нывдырся овыс — Протопопова. [[1928]]—[[1932-ӧд во]]ясын велӧдчӧма Тукма орчча грездса начальнӧй школаын, [[1932]]—[[1936-ӧд во]]ясын — Яренск сиктса нетыр школаын.

[[1939-ӧд во]]ын помалӧма Ленинградса топографическӧй техникум. [[1940]]—[[1943-ӧд во]]]ясӧ велӧдчӧма Москваын инженернӧй геодезия, аэрофотосъёмка да картография институтын. [[1943-ӧд во]]ын вуджӧма велӧдчыны Карело-финскӧй университетӧ (ӧні — Петрозаводскса канму университет), коді вӧлі [[Айму вӧсна Ыджыд тыш]] кадӧ эвакуируйтӧма [[Сыктывкар]]ӧ), да помалӧма [[1944-ӧд во]]ын. [[1944]]—[[1949-ӧд во]]ясӧ уджалӧма инструкторӧн Коми АССР-са КПСС обкомлӧн промышленносьт юкӧнын.

[[1949]]—[[1952-ӧд во]]ясӧ велӧдчӧма СССР-са наукаяс академиялӧн География институтса очнӧй аспирантураын (Москва). Уджалӧма СССР-са наукаяс академиялӧн Коми филиалын экономика отделын: младшӧй научнӧй сотрудникӧн ([[1952-ӧд во]]сяь), старшӧй научнӧй сотрудникӧн ([[1953-ӧд во]]сянь), веськӧдлысьӧн ([[1960]]—[[1972-ӧд во]]ясӧ). 

1972 воын Витязева лоӧма медводдза ректорӧн СССР-лы 50 во нима Сыктывкарса канму университетын, веськӧдлӧма 1987-ӧд воӧдз. Сэні жӧ [[1983]]—[[1990-ӧд во]]ясӧ веськӧдлӧ Сӧветскӧй Войвывлӧн экономика кафедраӧн. [[1990-ӧд во]]сянь — профессор-консультант.

Кулӧма [[2010-ӧд во]]ся [[ода-кора тӧлысь 22-ӧд лун]]ӧ.

== Туялан удж ==
Аспирантура помалӧм бӧрын [[1952-ӧд во]]ын дорйӧма география наукаясса кандидат ним вылӧ диссертация «Печорский угольный район» тема серти.

[[1965-ӧд во]]ын дорйӧма географическӧй наукаясса доктор ним вылӧ диссертация «Узловая проблема промышленного освоения Европейского Севера СССР» тема серти.

Йӧзӧдӧма 150 сайӧ удж.

== Небӧгъяс ==
* ''Витязева В. А.'', [[Бурлыкина Майя Ивановна|''Бурлыкина М. И.'']] Сыктывкарский университет: становление и развитие. — [[Сыктывкар]]: Коми кн. изд-во, [[1988]]. — 63 с.
* ''Витязева В. А.'', [[Лаженцев Виталий Николаевич|''Лаженцев В. Н.'']] Зона Российского Севера: Учеб. пос. — [[Сыктывкар]]: [[Сыктывкарса канму университет|СыктГУ]], [[1995]]. — 81 с.

== Общественнӧй удж ==
[[1955]]—[[2009-ӧд во]]ясӧ — Коми АССР-са Ставсоюзса географическӧй котырлӧн филиалса веськӧдлысь (сэсся — Коми Республикаын Рочмуса географическӧй котыр).

[[1968]]—[[1987-ӧд во]]ясын Коми АССР-ын «Знание» республикаса котырлӧн веськӧдлысь да «Знание» ставсоюзса котыр правленньӧӧ пырысь.

== Ошканпасъяс ==
=== Коми Республика ===
* Коми АССР-са наука да техникаын нимӧдана уджалысь
* Сыктывкарса Почёта гражданин ([[1996]])
* Коми Республикаса канму премия босьтысь ([[2001]])
* Коми Республикаса Почёта гражданин ([[2012-ӧд во|2012]])

=== СССР тшупӧда ===
* РСФСР-са наукаын нимӧдана уджалысь ([[1979]])
* Вежа Петыркарса канму университетын Почёта доктор ([[1997]])
* Вылыс школалӧн Войтыркостса наукаяс академияӧ Почёта пырысь ([[1996]], [[Москва]])

== Ӧшмӧсъяс ==
* ''Юрпалова А. А.'' Летопись СГУ. – [[Сыктывкар]], [[1997]].
* [[Бурлыкина Майя Ивановна|''Бурлыкина М. И.'']] Ученые СГУ: биографические очерки. — [[Сыктывкар]], [[1997]].

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Сыктывкарса канму университет]]
[[Категория:Чужисны 1919 воын]]
[[Категория:Кулісны 2010 воын]]
[[Категория:Чужисны косму тӧлысь 7-ӧд лунӧ]]
[[Категория:Кулісны ода-кора тӧлысь 22-ӧд лунӧ]]
