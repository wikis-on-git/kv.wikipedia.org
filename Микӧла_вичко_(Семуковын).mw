'''Микӧла вичко''' - ӧні восьса вичко [[Емдін район]]са [[Семуков (Емдін район)|Семуков]] грездын.

[[1872 во | 1872]] воын Семуковӧ лэптісны Микӧла вичко. Но сійӧ сэсся сотчылӧма да та вӧсна [[1888 во | 1888]] воын кыпӧдлісны пуысь выль вичко. Тайӧ жӧ воын сэн восьтлӧмаӧсь вичкобердса школа. 
 
[[1900 во | 1900]] воын вичкоӧ волысьяслӧн сьӧм вылӧ пӧдрадчик Андрей Камбалов  стрӧитлӧма вичкосӧ кирпичысь. Стрӧйбаыс вӧлӧма куим судтаа. Коймӧд судтаас кӧлӧкӧльня вӧлӧма, некымын пудъя бронза кӧлӧкӧллӧн шыыс зэв ылӧдз кылӧма.

Революция бӧрын вичкосӧ тупкисны, иконаяссӧ сотӧмаӧсь, но мукӧдсӧ сиктса йӧз вермӧмаӧсь гортаныс нуны да дзебны. Кӧлӧкӧлсӧ войнас шедӧдӧмаӧсь, взорвитӧмаӧсь кытчӧкӧ нуӧмаӧсь. Кык вылысса судтасӧ кирпичьяс вылӧ разьӧмаӧсь, а улысса судтасӧ колхозлы склад улӧ сетӧмаӧсь.

А [[1954 во | 1954]] воын клуб восьтісны сэтчӧ. Дыр кад чӧж вичкоын сиктса йӧз йӧктісны-гажӧдчисны, кино видзӧдісны. 

Ӧнія кадӧ вичкоын службаяс нуӧдісны. А некымын во сайын вичкосӧ выльмӧдісны-дзоньталісны, зарни купол сувтӧдісны.

[[Category:Вичкояс Коми муын]]
