'''Никола́й (Никанор<ref>''Лукин А.А., Гладков Т.К.'' Николай Кузнецов. — М. : Мол. гвардия, 1971. — гл.1.</ref>) Ива́нович Кузнецо́в ''' ([[1911]]—[[1944]]) — Сӧвет Союзса герой ([[1944]]), Сӧвет кадся разведчик, партизан. Ас вынӧн сійӧ бырӧдіс война кадӧ нацистскӧй Германияса 11 немеч генералӧс да чинаӧс.

== Олан туй ==
Кузнецов Николай чужис [[1911]] вося [[27 сора|сора тӧлысь 14 (27) лунӧ]] [[Перым губерния]]ын Екатеринбург уездса Зырянка грездын (ӧні [[Талица]] кар, [[Свердловск обласьт]]). Грездыслӧн нин нимыс висьталӧ, мый сэнi олӧмаӧсь коми войтыр. Став сертиыс буретш коми йӧз и пуктылӧмаӧсь грездыслы подувсӧ. Зырянка кодь сиктыд [[Из]] таладорас и мӧдарас сiйӧ воясас вель уна вӧлӧма, и овлӧмаӧсь сэнi Комиысь кресьтяна, кодъяс «вужъясьлӧмаӧсь» сэтчӧ шудаджык олӧм корсьӧм могысь.
Кольӧм нэм заводитчигӧн Зырянкаын артавсьӧма 68 овмӧс. Кузнецовлӧн бать-мамыс вӧлӧмаӧсь коми кресьтяна. <ref>[http://www.komipress.ru/smi/issue.php?id=785662 Николай Кузнецов — коми? // "Коми му" газет, 2012 во. Кӧч тӧлысь 29-ӧд лун]</ref>. 

=== Войнаӧдзса кад ===
Николай Кузнецов чужис кресьтянин семьяын, кӧні вӧлі 6 морт. Сылӧн вӧлі Агафья да Лидия ыджыдджык чойяс да Виктор ичӧтджык вок.

Николай Кузнецов помалӧма сизим класс, а сэсся мунӧма велӧдчыны [[Тюмень]]са видз-му овмӧс техникумӧ. Но батьыслӧн кулӧм бӧрын бергӧдчӧма чужан грездас. И [[1927]] воын нин пырӧма велӧдчыны Талица карса вӧр техникумӧ. Чужан грездас ичӧтик Коля велӧдлӧма [[немеч кыв]], кор тӧдмасьлӧма австро-венгерскӧй армияысь вӧвлӧм салдаткӧд, кодi уджалӧма лесникӧн да ёртасьлӧма зонкакӧд. 

Вöр техникумын Николай Кузнецов азыма босьтчöма велöдны [[польша кыв|поляк]] да [[украин кыв]]ъяс. 

Комынöд воясын Николай Кузнецов кутшöмкö кад уджалöма Перым муса [[Кудымкар]]ын. Пуктöма ассьыс пай колхозъяс котыртöмö. Сэсся тöлка да вежöра том мортöс казялöмаöсь да босьтöмаöсь ОГПУ органъясö.

1930-öд вояс шöрын Николай Кузнецов олöма да уджалöма [[Сыктывкар]]ын. Служитöма НКВД-ын. Уджыс, майбыр, тырмöма. Сiйö кадö вöрын зiльысь звучник-тысячникъясысь öтдор вöлöмаöсь и сiдз шусяна вредительяс да саботажникъяс. И татшöм войтырсö ковмылöма эрдöдны.

Сыктывкарсянь Николай Ивановичöс босьтöмаöсь уджавны [[Москва]]ö, госбезопасносьт органъясö. А сэсся пансьöма Ыджыд войнаыд.

=== Война кад ===

[[Айму вӧсна Ыджыд тыш]] воясӧ Николай Кузнецов нӧйтӧма вӧрӧгӧс Дмитрий Медведевлӧн юрнуӧдӧм улын партизан-диверсантъяслӧн «Победители» отрядын.

[[1942]] восянь сiйӧ Пауль Зиберт нимӧн кадысь кадӧ петкӧдчылӧма Ровно карын. Сэнi тӧдмасьлӧма чина фашистъяскӧд, медым тӧдмавны вӧрӧглысь уна гусятор.

Москвасянь индöд серти повтӧм разведчик казнитӧма ыджыд чина немеч-палачьясӧс — [[Украина]]са судья Альфред Функӧс, сьӧм овмӧсса министр Ганс Гельӧс, сылысь секретарь Винтерӧс.

Сэсся Дмитрий Медведев ыстӧма Кузнецовӧс да сылысь ёртъяс Беловӧс да Каминскийӧс Львовӧ. Сэнi Николай Кузнецов пистолетысь лыйӧмӧн виӧма кык генералӧс — Отто Бауэрӧс да Генрих Шнайдерӧс.

[[1944]] вося [[9 рака|рака тӧлысь 9 лунӧ]] Николай Кузнецов веськалӧма бандеровечьяслӧн засадаӧ. Националистъяскӧд вир кисьтана косьын [[Львов обласьт]]ын Брод районса Боратин сикт дорын тыш дырйи сетӧмаӧсь ловсӧ куимнанныс — Кузнецов, Белов да Каминский.

Война бӧрын Николай Кузнецовӧс дзебӧмаӧсь Львов карбердса Слава мыльк вылын.

СССР киссьӧм бӧрын Николай Кузнецовлысь колясъяссӧ вайӧмаöсь Россияӧ. Танi Геройӧс выльысь дзебӧмаӧсь.

[[Файл:Tomb of Nikolai Ivanovich Kuznetsov in Lviv.jpg|thumb|right|250px|Николай Кузнецовлӧн гуыс [[Львов]] карын Слава мыльк вылын.]]

== Паметь ==
[[Файл:Н.Кузнецов 2005.JPG|thumb|right|250px|Н.Кузнецовлы казьтылана пӧв Екатеринбургын]]

== Библиография ==
* [http://zzl.lib.ru/catalog/10_k.shtml ''Лукин А.А., Гладков Т.К.'' Николай Кузнецов. — М.: Мол. гвардия, 1971. — 224 с.: ил. — (ЖЗЛ. Серия биографий; Вып. 2 (509)]
* ''Антонов В.С., Карпов В.Н.'' Разведчики. − М.: Молодая гвардия, 2004. ISBN 5-235-02711-6
* ''Кузнецов С. П., Кузнецов Д. С.'' Николай Кузнецов. Непревзойденная легенда. − Талица: Каменск-Уральская типография, 2011. ISBN 978-5-91891-087-0

== Ӧшмӧсъяс ==

== Ыстӧдъяс ==
<references/>

[[Категория:Персоналия:Рочму]]
[[Категория:СССР-са геройяс]]

[[ca:Nikolai Ivànovitx Kuznetsov]]
[[de:Nikolai Iwanowitsch Kusnezow]]
[[en:Nikolai Ivanovich Kuznetsov]]
[[es:Nikolái Ivánovich Kuznetsov]]
[[fi:Nikolai Ivanovitš Kuznetsov]]
[[fr:Nikolaï Ivanovitch Kouznetsov]]
[[he:ניקולאי איבנוביץ' קוזנצוב]]
[[hr:Nikolaj Kuznjecov]]
[[ja:ニコライ・クズネツォフ (スパイ)]]
[[ru:Кузнецов, Николай Иванович (разведчик)]]
[[pl:Nikołaj Kuzniecow (agent)]]
[[sh:Nikolaj Kuznjecov]]
[[sr:Николај Кузњецов (агент)]]
[[uk:Кузнецов Микола Іванович (розвідник)]]
