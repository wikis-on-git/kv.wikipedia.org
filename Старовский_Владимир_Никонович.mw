{{Персоналия}}
'''Старовский Владимир Никонович''' ([[1905]]—[[1975]]) — [[СССР|Cӧвет кадся]] тӧдчана уджалысь, профессор ([[1934]]), экономикаысь доктор ([[1940]]), СССР-са наукаяс академияысь член-корреспондент ([[1958]]), Социалистическӧй уджвывса герой ([[1975]]).

== Олан туй ==
Владимир Старовский чужис [[Вӧлӧгда губерня]]ысь [[Усть-Сысольск уезд]]са [[Помӧсдін (Кулӧмдін район)|Помӧсдін]] сиктын (Ӧні — [[Коми Республика]]са [[Кулӧмдін район]]) [[1905]] вося [[3 ода-кора|ода-кора тӧлысьлӧн 3 лунӧ (важ стиль серти — косму тӧлысь 20-ӧд лунӧ]] велӧдысьяслӧн семьяын.

Начальнӧй школа помаліс Помӧсдінын. [[1919]]—[[1923]] воясӧ уджаліс Усть-Сысольск уездса статбюроын делопроизводитель-статистӧн да веськӧдлысьӧс вежысьӧн. [[1923]] воын жӧ помаліс карын рытъя школа. [[1926]] воын помаліс Москваса канму университетысь сӧветскӧй право факультет.

[[1926]]—[[1930]] воясӧ — Экономика институтын аспирант (РАНИОН — Российская Ассоциация научно-исследовательских институтов общественных наук). [[1940]] воын лоис экономика наукаясса докторӧн, [[1958]] воын — СССР-са наукаяс академияын член-корреспондентӧн.

Университетын велӧдчигӧн на, [[1925]] восянь, [[1930]] воӧдз уджаліс СССР-са Шӧр статистика управлениелӧн аппаратын статистикӧн. [[1931]]—[[1937]] воясӧ уджаліс СССР-са Госпланлӧн народно-хозяйственнӧй учёт Шӧр управлениын (ЦУНХУ) (научнӧй сотрудник, методическӧй юкӧн серти кадръяс отделын веськодлысьӧс вежысь). [[1937]]—[[1939]] воясӧ вӧлі ЦУНХУ-ысь Ставсоюзса йӧзӧс гижалӧмын бюроса веськӧдлысьӧс вежысьӧн; [[1940]]—[[1941]] — СССР-са Госплан-лӧн ЦУНХУ-ын начальник; [[1941]]—[[1948]] — СССР-са Госпланлӧн Шӧр статистика управлениеын управляюшӧй — СССР-са Госпланын Председательӧс вежысьӧн. [[1948]]—[[1961]] воясӧ — СССР-са Шӧр статистика управлениеын управляюшӧй, 1957 восянь СССР-са министр рангын. [[1961]]—[[1975]] воясӧ вӧлі КПСС-лӧн Шӧр ревизионнӧй комиссияӧ пырысьӧн.

Уджалӧм кындзи вӧлі нуӧдӧ туялан да велӧдан удж.

[[1975]] вося [[моз тӧлысь]]ӧ петіс пенсиа вылӧ. Куліс [[1975]] вося [[20 йирым|йирым тӧлысь 20-ӧд лунӧ]] [[Москва]]ын.

== Партия да общественнӧй удж ==
* [[1939]] воӧ пырис ВКП(б)-ӧ. 
* Вӧлі КПСС XXII, XXIII да XXIV съездъяслӧн делегатӧн.
* [[1961]] вося [[йирым тӧлысь]]сянь — КПСС-лӧн Шӧр комитетӧ пырысь.
* Куимысь бӧрйылісны СССР-са Вылыс Сӧветӧ депутатӧн ([[1962]], [[1966]], [[1970]]).

== Туялан уджъяс ==
* Теория математической статистики
* Общая теория статистики
* Азбука статистики
* Экономическая статистика
* О методике прогноза роста численности населения Советского Союза
* Производительность общественного труда и проблемы народонаселения
* Теория и практика советской государственной статистики

== Наградаяс ==
* нёль [[Ленин орден]]
* Октябрса революциа орден
* кык [[Уджвывса Гӧрд Дӧрапас орден]]
* [[Почёт орден (СССР)|«Почёт пас» орден]]
* [[Социалистическӧй Уджвывса Герой]] ([[1975]])

== Паметь ==
* Сыктывкарын эм В.Н. Старовский нима улича.

== Ӧшмӧсъяс ==
* [[Рочев Николай Никитич|''Рочев Н.Н.'']] Старовский Владимир Никонович // Республика Коми: Энциклопедия. В 3-х т. — Сыктывкар, 2000. — Т. 3. — С. 87.
* [http://www.demoscope.ru/weekly/2005/0203/nauka02.php Владимир Никонович Старовский (1905-1975)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Ленин орден босьтысьяс]]
[[Категория:СССР-са Вылыс Сӧветӧ бӧрйӧмаяс]]
[[Категория:Социалистическӧй Уджвывса Геройяс]]
[[Категория:Чужисны 1905 воын]]
[[Категория:Кулісны 1975 воын]]
[[Категория:Помӧсдін сикт овмӧдчӧмин]]
