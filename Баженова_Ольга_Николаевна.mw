{{Персоналия}}
'''Баженова Ольга Николаевна''' ({{lang-kv|Микӧ Вӧля}}, [[1992]]) — том [[коми кыв|коми]] [[Коми гижысьяс анбур серти|гижысь]].

== Олан туй ==
ОЛьга Баженова чужӧма [[1992-ӧд во]]ся [[урасьӧм тӧлысь 18-ӧд лун]]ӧ [[Емдiн район]]са [[Кӧжмудор (Емдін район)|Кӧжмудор]] [[сикт]]ын. [[2008-ӧд во]]ын помалӧма [[Сыктывкар]]ын [[Спиридонов Юрий Алексеевич|Ю.А. Спиридонов нима]] Коми Республикаса Юралысь бердын искусствояс гимназия. [[2008]]—[[2014-ӧд во|2014-ӧд воясын]] велӧдчӧма [[Сыктывкарса канму университет]]ын гуманитарнӧй наукаяслӧн институтса коми юкӧнын, помалӧма гӧрд дипломӧн. [[2014-ӧд во|2014]]-[[2015-ӧд во]]ясын уджалӧма Коми шылада драма театрын, та кадӧ жӧ велӧдӧма Искусствояс гимназияын. [[2015-ӧд во]]ся [[гожӧм]]сянь нетворкералӧ да ӧттшӧтш уджалӧма [[Кыв технология сӧвмӧдан шӧрин (Сыктывкар)|Кыв технология сӧвмӧдан шӧринын]]. [[2016-ӧд во]]ся [[ар]]сянь аспирантала [[Коми наука шӧрин]]са [[Кыв, литература да история институт]]ын. Темаыс — «Лексическая стилистика коми языка (на материале языка художественных произведений)» (веськӧдлысьыс — [[Цыпанов Евгений Александрович|Е. А. Цыпанов]]).

== Гижан удж ==
Ольга Баженова унджыксӧ гижӧ кывбуръяс. Гижӧдъяссӧ йӧзӧдліс [[Войвыв кодзув (журнал)|«Войвыв кодзув»]] да [[Арт (журнал)|«Арт»]] журналъясын, «Медводдза муслун» сборникын.

Коми Республикаса «Эзысь борд» литературнӧй конкурсын, кодӧс нуӧдӧ [[Войвыв кодзув (журнал)|«Войвыв кодзув»]] журнал, «Поэзия» нимпасын вермысь. 

== Небӧгъяс ==
* '''Шондіа ю''' : кывбуръяс / Ред. [[Афанасьева Елена Евгеньевна|Е.Е. Афанасьева]], Серпасаліс [[Лисовский Юрий Николаевич|Ю.Н. Лисовский]]. — [[Сыктывкар]]: [[Коми Республикаса гижысь котыр]], [[2012 во|2012]]. — 32 л.б. («Шондіа енкӧла» чукӧр / Лӧсьӧдіс [[Елфимова Анжелика Геннадьевна|А.Г. Елфимова]])

== Ӧшмӧсъяс ==
* [http://finnougoria.ru/logos/perevody/1946/17952 «Финноугория» юӧр сетан шӧрин]
* [http://wiki.fu-lab.ru/index.php/%D0%9C%D0%B8%D0%BA%D3%A7_%D0%92%D3%A7%D0%BB%D1%8F Микӧ Вӧля гижӧдъяс йылысь FU-Lab сайтын]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кӧжмудор сикт овмӧдчӧмин]]
