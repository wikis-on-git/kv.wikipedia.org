{{Персоналия}}
[[Файл:Баженова Ольга Николаевна.jpg|thumb|300px|Баженова Ольга Николаевна (1992) — том коми гижысь]]
'''Баженова Ольга Николаевна''' ([[1992]]) — том [[коми кыв|коми]] [[Коми гижысьяс анбур серти|гижысь]].

== Олан туй ==
Ольга Баженова чужӧма [[1992-ӧд во]]ся [[урасьӧм тӧлысь 18-ӧд лун]]ӧ [[Емдін район]]са [[Кӧжмудор (Емдін район)|Кӧжмудор]] [[сикт]]ын. Медводз велӧдчис Кожмудорса школаын, а бӧрынджык, сизимӧд классӧдз велӧдчӧма [[Туискерӧс (Емдін район)|Туискерӧсса]] школаын. 

[[2008-ӧд во|2009-ӧд во]]ын помалӧма зарни медальӧн [[Сыктывкар]]ын [[Спиридонов Юрий Алексеевич|Ю.А. Спиридонов нима]] Коми Республикаса Юралысь бердын искусствояс гимназия. 

[[2008]]—[[2014-ӧд во|2014-ӧд воясын]] велӧдчӧма [[Сыктывкарса канму университет]]ын гуманитарнӧй наукаяслӧн институтса коми юкӧнын, помалӧма гӧрд дипломӧн.

[[2014-ӧд во|2014]]-[[2015-ӧд во]]ясын уджалӧма [[Коми Республикаса войтырлӧн шылада-драмаа театр]]ын, та кадӧ жӧ велӧдӧма Искусствояс гимназияын. 

2015-ӧд восянь КРАГСиУ-са кыв технология сӧвмӧдан шӧринын уджалысь. [[2016-ӧд во]]ся [[ар]]сянь аспиранталӧ [[Коми наука шӧрин]]са [[Кыв, литература да история институт]]ын. Темаыс — «Лексическая стилистика коми языка (на материале языка художественных произведений)» (веськӧдлысьыс — [[Цыпанов Евгений Александрович|Е. А. Цыпанов]]). 

2016-ӧд восянь уджалӧ ИЯЛИ ФИЦ Комиын Уро РАНын лаборант-туялысьӧн. 

2020-ӧд восянь Сыктывкарса канму университетын филология финно-угроведение да регионоведение кафедраын велӧдысь.

== Гижан удж ==
Ольга Николаевна заводитіс гижны кывбуръяс 2007 восянь, кор велӧдчис Гожся филологияса университетын (семинаръяс нуӧдіс В.В. Тимин).  

Ольга Баженова унджыксӧ гижӧ кывбуръяс. Гижӧдъяссӧ йӧзӧдлӧма 2007-ӧд воын [[Войвыв кодзув (журнал)|«Войвыв кодзув»]] да [[Арт (журнал)|«Арт»]] журналъясын, «Медводдза муслун» сборникын. 

Медводдза асшӧр небӧгӧн позьӧ шуны «Кывбуръяс» чукӧр, кодӧс дасьтӧма [[Терентьев Семён Константинович|С. К. Терентьев]] [[2011-ӧд во]]ын. Ки помысь небӧгын 35 кывбур, кодъясӧс гижӧма важ перым анбурӧн, а орччӧн — ӧнія графикаӧн.<ref>[http://wiki.komikyv.org/index.php/%D0%9A%D1%8B%D0%B2%D0%B1%D1%83%D1%80%D1%8A%D1%8F%D1%81_(%D0%9E._%D0%91%D0%B0%D0%B6%D0%B5%D0%BD%D0%BE%D0%B2%D0%B0%D0%BB%D3%A7%D0%BD_2011%CA%BC_%D0%B2%D0%BE%D1%81%D1%8F_%D0%BD%D0%B5%D0%B1%D3%A7%D0%B3) Кывбуръяс (О. Баженовалӧн 2011ʼ вося небӧг)]</ref>

[[2012-ӧд во]]ын сылӧн петӧма «Шондіа ю» медводдза кывбура небӧг. Мӧд небӧгсӧ — «Ме велӧдча радейтны выльысь» ([[2016-ӧд во|2016]]) — йӧзӧдӧма Эстонияса Национальнӧй Культура Фондлӧн сьӧм вылӧ.<ref>[https://web.archive.org/web/20180918193914/http://old.nbrkomi.ru/page/4814/ Коми Республикаса национальнӧй небӧгаин]</ref>

Коми Республикаса «Эзысь борд» литературнӧй конкурсын, кодӧс нуӧдӧ [[Войвыв кодзув (журнал)|«Войвыв кодзув»]] журнал, «Поэзия» нимпасын вермысь.

[[2013-ӧд во]]ын, студентӧн на, водзмӧстчӧма драматургияын: гижӧма да йӧзӧдӧма [[Арт (журнал)|«Арт»]] журналын "'''От"''' пьеса, код серти Искусствояс гимназияса велӧдчысьяслӧн «Ордым» театр котыр [[Сыктывкарса канму университет|Сыктывкарса университетса]] велӧдчысьяскӧд ӧтвылысь пуктӧма спектакль (режиссёрыс [[Напалков Виктор Михайлович|В. М. Напалков]]).<ref>[https://web.archive.org/web/20180826224359/http://zyrians.foto11.com/ordym_ot Премьера «От» театр студии «Ордым»]</ref>

[[2018-ӧд во]]ся [[гожӧм]]ын Ольга Баженоваӧс босьтӧмаӧсь [[Коми гижысь котыр|Россияса гижысь котырӧ]].<ref>[https://komiinform.ru/news/167067/ ''Джавршян Г.'' Двух авторов из Коми приняли в Союз писателей России // «Комиинформ» юӧр сетан агентство (2018.07.19 лун; рочӧн)]</ref>

== Небӧгъяс ==
* ''Баженова О. Н.'' Кывбуръяс: [кывбуръяс важ перым анбурӧн]. — [[Сыктывкар]]: [С. К. Терентьев], [[2011-ӧд во|2011]]. — 64 л.б.
* ''Баженова О. Н.'' Шондіа ю: кывбуръяс / Ред. [[Афанасьева Елена Евгеньевна|Е. Е. Афанасьева]], Серпасаліс [[Лисовский Юрий Николаевич|Ю. Н. Лисовский]]. — [[Сыктывкар]]: [[Коми гижысь котыр|Коми Республикаса гижысь котыр]], [[2012 во|2012]]. — 32 л.б. («Шондіа енкӧла» чукӧр / Лӧсьӧдіс [[Елфимова Анжелика Геннадьевна|А. Г. Елфимова]])
* ''Баженова О. Н.'' Ме велӧдча радейтны выльысь: кывбуръяс / Водзкывйыс [[Елфимова Анжелика Геннадьевна|А. Г. Елфимовалӧн]]. — [[Сыктывкар]], [[2016-ӧд во|2016]]. — 64 л.б.

== Ӧшмӧсъяс ==
* [http://finnougoria.ru/logos/perevody/1946/17952 «Финноугория» юӧр сетан шӧрин]
* [https://web.archive.org/web/20160306124053/http://wiki.fu-lab.ru/index.php/%D0%9C%D0%B8%D0%BA%D3%A7_%D0%92%D3%A7%D0%BB%D1%8F Микӧ Вӧля гижӧдъяс йылысь FU-Lab сайтын]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кӧжмудор сикт овмӧдчӧмин]]
[[Категория:Коми гижысь котырӧ пырысьяс]]
