{{Персоналия}}
'''Мартынов Валерий Иванович''' ([[1933-ӧд во|1933]]—[[2015-ӧд во|2015]]) — [[коми литература]] [[туялысь]], филология наукаясса кандидат ([[1973]]).

== Олан туй ==
Валерий Мартынов чужӧма [[1933-ӧд во]]ся [[вӧльгым тӧлысь 1-ӧд лун]]ӧ [[Киров обласьт]]ын Кырчан районса Илинск [[сикт]]ын. Помалӧма Ыбса школаын сизим класс ([[1948]]), эзысь медальӧн [[Сыктывкар]]ын 12 №-а шӧр школа ([[1951]]), [[Коми канмуса педагогика институт]]лысь история-филология факультетса шӧр школаын роч кыв да литература велӧдысьясӧс дасьтан юкӧн ([[1955]]). 

[[1955]]—[[1958-ӧд во]]ясӧ служитӧма Сӧвет армияын (Германияын). Демобилизация бӧрын пырӧма уджавны литературнӧй уджалысьӧн сӧмын на котыртӧм «Молодёжь Севера» газетӧ. [[1958]]—[[1966-ӧд во]]ясӧ велӧдӧма роч кыв да литература 2-ӧд номера [[Инта]]са шӧр школаын.

[[1964]]—[[1966-ӧд во]]ясся гожӧмъясӧ велӧдӧма роч кывйӧ Дрезденын да Потсдамын немеч велӧдысьясӧс. [[1966]]—[[1967-ӧд во]]ясӧ уджалӧма [[Коми канмуса педагогика институт]]лӧн роч, коми да суйӧрсай литература кафедраын велӧдысьӧн.

[[1967]]—[[1993-ӧд во]]ясӧ уджалӧма [[Коми наука шӧрин|СССР-са наукаяс академиялӧн Коми филиалын]] кыв да литература юкӧнын: медводз — ичӧт туялысь должносьтын. Коми наука шӧринса аспирантура «СССР-са войтырлӧн литература» специальносьт серти помалӧм бӧрын водзӧ уджалӧма [[Кыв, литература да история институт]]ын: литература да фольклор секторлӧн веськӧдлысьлысь удж вӧчысь ([[1971-ӧд во]]сянь), литература да фольклор юкӧдӧн веськӧдлысь ([[1974]]—[[1988]]), шӧр туялысь должносьтын ([[1988-ӧд во]]сянь).

[[1993-ӧд во]]ын вуджӧма уджавны [[Велӧдӧм сӧвмӧдӧм да кадръяс дасьтан Коми канмуса институт]]ӧ коми кыв да литература кафедраса доцент должносьт вылӧ.

Кулӧма [[2015-ӧд во]]ся [[косму тӧлысь 18-ӧд лун]]ӧ.<ref>[http://www.komiinform.ru/news/122363/ Республика простится с известным литературоведом // Комиинформ сайт (2015.04.20; рочӧн)]</ref> Вичкоын сьылӧдӧм бӧрын гуалӧма Вылыс Човса шойнаын.

== Гижан удж ==
В.И. Мартыновлӧн кывбуръяс петавлісны «Перекличка» (1966), «Люди третьего фронта» (1969), «Инта весенняя» (1972) ӧтув кывбур чукӧръясын.

== Туясян удж ==

[[1973-ӧд во]]ся [[йирым тӧлысь 22-ӧд лун]]ӧ дорйӧма «Роль русских писателей в формировании коми литературы» тема серти филология наукаясса кандидат ним вылӧ диссертация.

В.И. Мартынов гижӧма 200 сайӧ туялан удж.

== Небӧгъяс ==
* Русская классика и коми литература. — [[Москва]], [[1974]].
* Роль русских писателей в формировании литературы коми. М., [[1974]].
* Развитие коми филологической науки, [[1975]] (Соавтор — [[Бараксанов Геннадий Григорьевич|Г. Бараксанов]]).
* Национальная литературная традиция в творчестве современных коми писателей, [[1985]].
* Коми литературоведческий словарь-справочник. Сыктывкар, [[1993]].
* Становление коми литературы. Идейно-эстетический аспект. — [[Москва]], [[1993]].
* Теория коми литературы, [[1995]].
* Перымса Стефансянь миян нэмӧдз: коми литературалысь тӧрытъя да талунъя лист бокъяс восьтігӧн. — [[Сыктывкар]]: [[Коми небӧг лэдзанін|Коми книжнӧй изд-во]], [[1997]]. — 144 л.б.
* Биармия литератураын да важ гижӧдъясын. [[1996]].
* [[Куратов Иван Алексеевич|Куратов И. А.]]. Ты бесконечна, жизнь: [заметки, публицистика / сост., авт. предисл. и коммент. В. И. Мартынов]. — [[Сыктывкар]]: Коми книжное изд-во, [[1988]]. — 146, [52] с. 

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|''Жеребцов И. Л.'']]. — [[Сыктывкар]], [[2000]]. — 212 с.
* Мартынов В. И. // Писатели Коми. — [[Сыктывкар]], [[1998]]. — С. 8—10.
* Мартынов В.И. Литераторы земли Коми: Библиографический словарь-справочник. — [[Сыктывкар]]: изд-во «Эском», [[2000-ӧд во|2000]]. — С. 108.
* [https://web.archive.org/web/20201105082243/https://neb.nbrkomi.ru/biografii/id/43] [[Лисовская Галина Константиновна|''Лисовская Г. К.'']] Валерий Иванович Мартынов / Писатели Коми: биобиблиографический словарь: в 2 т. — [[Сыктывкар]], [[2017-ӧд во|2017]]. — Т. 2: А—Л. — С. 14—15.
* [http://wiki.komikyv.org/index.php/%D0%9C%D0%B0%D1%80%D1%82%D1%8B%D0%BD%D0%BE%D0%B2_%D0%92%D0%B0%D0%BB%D0%B5%D1%80%D0%B8%D0%B9_%D0%98%D0%B2%D0%B0%D0%BD%D0%BE%D0%B2%D0%B8%D1%87 Коми гижӧд онлайн-тӧданін сайтын В. И. Мартынов йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми литература туялысьяс]]
[[Категория:Кыв, литература да история институт]]
