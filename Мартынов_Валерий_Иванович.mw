{{Персоналия}}
'''Мартынов Валерий Иванович''' ([[1933]]) — [[коми литература]] [[туялысь]], филология наукаясса кандидат ([[1973]]).

==Олан туй==
Валерий МАртынов чужӧма [[1933-ӧд во]]ся [[вӧльгым тӧлысь 1-ӧд лун]]ӧ [[Киров обласьт]]ын Кырчан районса Илинск [[сикт]]ын. Помалӧма Ыбса школаын сизим класс ([[1948]]), эзысь медальӧн [[Сыктывкар]]ын 12 №-а шӧр школа ([[1951]]), [[Коми канмуса педагогика институт]]лысь история-филология факультетса шӧр школаын роч кыв да литература велӧдысьясӧс дасьтан юкӧн ([[1955]]). 

[[1955]]—[[1958-ӧд во]]ясӧ служитӧма Сӧвет армияын (Германияын). Демобилизация бӧрын пырӧма уджавны литературнӧй уджалысьӧн сӧмын на котыртӧм «Молодёжь Севера» газетӧ. [[1958]]—[[1966-ӧд во]]ясӧ велӧдӧма роч кыв да литература 2-ӧд номера [[Инта]]са шӧр школаын.

[[1964]]—[[1966-ӧд во]]ясӧ велӧдӧма роч кывйӧ Дрезденын да Потсдамын немеч велӧдысьясӧс. [[1966]]—[[1967-ӧд во]]ясӧ уджалӧма [[Коми канмуса педагогика институт]]лӧн роч, коми да суйӧрсай литература кафедра вылын велӧдысьӧн.

[[1967]]—[[1993-ӧд во]]ясӧ уджалӧма [[Коми наука шӧрин|СССР-са наукаяс академиялӧн Коми филиалын]] кыв да литература юкӧнын: медводз — ичӧт туялысь должносьтын; сэсся — [[Кыв, литература да история институт]]ын литература да фольклор секторлӧн веськӧдлысьлысь удж вӧчысь ([[1971-ӧд во]]сянь), литература да фольклор юкӧдӧн веськӧдлысь ([[1974]]—[[1988]]), шӧр туялысь должносьтын ([[1988-ӧд во]]сянь).

[[1993-ӧд во]]ын вуджӧма уджавны [[Велӧдӧм сӧвмӧдӧм да кадръяс дасьтан Коми канмуса институт]]ӧ коми кыв да литература кафедраса доцент должносьт вылӧ.

Кулӧма [[2015-ӧд во]]ся [[косму тӧлысь 18-ӧд лун]]ӧ.<ref>[http://www.komiinform.ru/news/122363/ Республика простится с известным литературоведом // Комиинформ сайт (2015.04.20; рочӧн)]</ref> Вичкоын сьылӧдӧм бӧрын гуалӧма Вылыс Човса шойнаын.

== Гижан удж ==
В.И. Мартыновлӧн кывбуръяс петавлісны «Перекличка» (1966), «Люди третьего фронта» (1969), «Инта весенняя» (1972) ӧтув кывбур чукӧръясын.

== Туясян удж ==
[[1973-ӧд во]]ся [[йирым тӧлысь 22-ӧд лун]]ӧ дорйӧма «Роль русских писателей в формировании коми литературы» тема серти филология наукаясса кандидат ним вылӧ диссертация.

В.И. Мартынов гижӧма 200 сайӧ туялан удж.

== Небӧгъс ==
* Русская классика и коми литература. — [[Москва]], [[1974]].
* Становление коми литературы. Идейно-эстетический аспект. — [[Москва]], [[1993]].

== Öшмöсъяc ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|''Жеребцов И. Л.'']]. — [[Сыктывкар]], [[2000]]. — 212 с.
* Мартынов В.И. // Писатели Коми. — [[Сыктывкар]], [[1998]]. — С. 8—10.
* [[Лисовская Галина Константиновна|''Лисовская Г. К.'']] Валерий Иванович Мартынов / Писатели Коми: биобиблиографический словарь: в 2 т. — [[Сыктывкар]], [[2017-ӧд во|2017]]. — Т. 2: А—Л. — С. 14—15.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми литература туялысьяс]]
[[Категория:Кыв, литература да история институт]]
