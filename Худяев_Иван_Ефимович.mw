{{Персоналия}}
'''Худяев Иван Ефимович''' (Кос Кабыр; Симӧ Ярӧ Епим Иван; [[1902 во|1902]]—[[1933]]) — [[коми кыв|коми]] [[Коми гижысьяс анбур серти|гижысь]], небӧгъяс лӧсьӧдысь, геолог-палеонтолог.

== Олан туй ==
Епим Иван чужис [[Вӧлӧгда губерня]]ысь [[Усть-Сысольск уезд]]са [[Выльгорт (Сыктывдін район)|Выльгорт]] сиктын [[1902 во]]ся [[29 лӧддза-номъя|лӧддза-номъя тӧлысь 29-ӧд лунӧ]]. Помаліс Выльгортса кыквося училишӧ, Усть-Сысольскса нёлькласса вылыс начальнӧй училишӧ. [[1919 во]]ся [[ӧшым тӧлысь]]ын Велӧдысьяслысь куимвося семинариа помалӧм бӧрын, сылӧн лои позянлун велӧдны математика да коми кыв. [[1920]]—[[1922 во]]ясӧ велӧдіс [[коми кыв]] да [[коми литература|литература]] Мӧд тшупӧда школаясын да Йӧзӧс велӧдан [[Усть-Сысольск]]са институтын, кӧні сідзжӧ вӧлі проректорӧн. [[1922 во]]ые И.Е. Худяев мӧдӧдчис [[Петыркар|Петроградӧ]]. [[1925 во]]ын помаліс Петроградса университетын физика-математика факультетлысь естественно-историческӧй юкӧн, сійӧс кольӧдісны геология жырйын ассистентӧн; а [[1927 во]]ын помаліс «геология» специальносьт серти аспирантура. [[1926 во|1926]]—[[1928 во]]ясӧ веськӧдліс геологическӧй экспедициаясӧн Коми муын да Сибырын.

Экспедициаясын сьӧкыд удж орӧдіс сылысь дзоньвидзалунсӧ, сійӧ висьмис туберкулёзӧн. [[1930]]-ӧд воӧ мӧдӧдчис Крымӧ. Куліс [[Ялта]]ын [[1933 во]]ся [[8 ода-кора|ода-кора тӧлысь 8-ӧд лунӧ]], гуалӧма Кучук-Кой овмӧдчӧминлӧн шойнаӧ.

== Гижан удж ==
Иван Худяев пуктіс пай и [[коми литература]]ӧ, кӧть эськӧ гижӧдыс сылӧн лыда. Иван Ефимович бӧрйис аслыс «Кос Кабыр» литературнӧй ним. Рӧдвуж гӧгӧрвоӧдісны, мый тайӧ дедыслӧн прӧзвишӧыс.

1920-ӧд вояс пансигӧн лӧсьӧдіс коми начальнӧй школаяслы велӧдчан небӧгъяс. На лыдын — 4–5 во велӧдчысьяслы «Выль туйöд» школаын лыддьысян книга ([[1923]]), кӧні эм и сылӧн «Кымӧръяс» кывбурыс. Гижӧдыс матын [[Лермонтов Михаил Юрьевич|Михаил Лермонтовлӧн]] кывбурлы. Коми шылад лӧсьӧдысь [[Шергина Александра Алексеевна|Александра Шергина]] чайтӧ, мый Кос Кабырӧн лӧсьӧдӧм кывбурлӧн поэтическӧй формаыс матын йӧзкоста дорӧ, сьыланкыв кодь.<ref>[https://web.archive.org/web/20160315205646/http://www.artlad.ru/magazine/all/2007/3/22/41 Шергина А.А. Нам не хватало Кос Кабыра // Арт, 2007. № 3.]</ref>

[[Войвыв кодзув (журнал)|«Ордым»]] журналын [[1926]], [[1927]], [[1930]] воясӧ петавлісны сылӧн ичӧтик висьтъяс.

Газетъясын йӧзӧдліс геологическӧй восьтӧмъяс да аддзӧм дона изъяс йылысь гижӧдъяс, кӧні паныдасьлӧны вылькывъяс (наука терминъяс).

== Туялан удж ==
Иван Худяев унатор вӧчис странаын геология сӧвмӧдӧмын. И.Е. Худяев — [[Коми Республика]]ын медводдза геолог.

Петроградска университетлӧн ыджыд куръяс вылын Иван Худяев специализируйтчис геология кафедрын. [[1925 во]]ын университет помалӧм бӧрын сійӧс кольӧдісны геология жырйын ассистентӧн. [[1927 во]]ын помаліс «геология» специальносьт серти аспирантура.

[[1926 во]]ын нин сійӧ пырӧ Ленинградса естествоиспытательяслӧн котырӧ (геология да минерология юкӧнын). [[1927 во]]сянь сійӧ Геологическӧй комитетлӧн Палеонтология юкӧдулын да Гидрогеология секциаын научнӧй сотрудник.

Крымӧ мунӧ бӧрын [[1931 во]]ын сійӧс пуктӧны Оползневӧй станциаӧ веськӧдлысьӧн. [[Ӧшым тӧлысь]]ын сёрнитіс докладӧн Ленинградын Гидрогеологияысь Ставсоюзса седводдза съездын.

Сійӧ туяліс мезозой кадся отложениеяс, фосфоритъяс да кӧрт руда петанінъяс. Босьтчис лӧсьӧдны Коми Республикалысь геологическӧй мусерпас.

== Небӧгъяс ==
* Ывла выв тӧдмалӧм. — [[Москва]], [[1925]].
* Му выв тöдмалöм. Арся уджъяс. — [[Москва]], [[1926]]. [http://www.komikyv.org/kpv/content/%D1%8B%D0%B2%D0%BB%D0%B0%D0%B2%D1%8B%D0%B2-%D1%82%D3%A7%D0%B4%D0%BC%D0%B0%D0%BB%D3%A7%D0%BC *]
* Коми йӧз пытшса литература йылысь // [[Коми му (газет)|Коми му]], [[1996]], [[7 ода-кора|Ода-кора тӧлысь 7 лун]].

== Ӧшмӧсъяс ==
* [http://history-x.ru/03/21/013.htm Худяев Иван Ефимович]
* [http://foto11.com/komi/writer/koskabyr.php Кос Кабыр]
* [https://web.archive.org/web/20160315205646/http://www.artlad.ru/magazine/all/2007/3/22/41] [[Шергина Александра Алексеевна|Шергина А.А.]] Нам не хватало Кос Кабыра (К 105-летию со дня рождения И.Е. Худяева (29.06.1902 – 08.05.1933) // [[Арт (журнал)|Арт]], [[2007]]. № 3.
* [http://www.paleostratmuseum.ru/Khudayev.html Палеонтолого-стратиграфический музей кафедры динамической и исторической геологии Санкт-Петербургского государственного университета]
* ''Канев Г.П., Худяева С.М., Канев А.Г.'' ИВАН ЕФИМОВИЧ ХУДЯЕВ (Страницы биографии и научно-производственной деятельности). — [[Сыктывкар]], [[2002]]. — 32 с.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Кулісны 1930-ӧд воясын]]
[[Категория:Коми гижысь]]
[[Категория:Туялысьяс]]
[[Категория:Комиын геологъяс]]
[[Категория:Выльгорт сикт овмӧдчӧмин]]
