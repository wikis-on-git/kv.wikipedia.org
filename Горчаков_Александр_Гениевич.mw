'''Горчаков Александр Гениевич''' ([[1951-ӧд во|1951]]) — [[коми-Зыряна|коми]] [[Комиын шылад тэчысьяс|шылад тэчысь]], Коми Республикаса нимйӧза артист. Культура юкӧнын уджалысьяслӧн семьяысь: батьыс — Россияса культураын нимӧдана уджалысь, [[Коми гижысьяс анбур серти|гижысь, драматург, шылад тэчысь да режиссёр]] [[Горчаков Гений Дмитриевич|Г. Д. Горчаков]], чойыс — Россияса искусствоын нимӧдана уджалысь, режиссёр, актриса [[Горчакова Светлана Гениевна|С. Г. Горчакова]].

== Олан туй ==
Александр Горчаков чужӧма [[1951-ӧд во]]ся [[урасьӧм тӧлысь 23-ӧд лун]]ӧ [[Луздор район]]са [[Абъячой]] сиктын.

Велӧдчӧма Сыктывкарса шылад школаын, Сыктывкарса шылад училишӧын ([[1967-ӧд во|1967]]—[[1971-ӧд во|1971]]), кӧні РСФСР-са культураын нимӧдана уджалысь, [[Комиын шылад тэчысьяс|шылад тэчысь]] [[Перепелица Яков Сергеевич|Яков Перепелица]] веськӧдлӧм улын тӧдмасьӧма коми шылада фольклорӧн. [[1971-ӧд во]]сянь нёль во уджалӧма Абъячойын шылада школаын баянӧн ворсны велӧдысьӧн. [[1975-ӧд во]]ын [[Сыктывкар]]ӧ бергӧдчӧм бӧрын выльысь пырӧма велӧдчыны Шылада училишӧӧ теоретическӧй юкӧнӧ.

Уджавлӧма [[Коми наука шӧрин]]са [[Кыв, литература да история институт]]ын фольклор секторын, йӧзӧдӧма некымын туясян удж.

Уджалӧ [[Коми Республикаса вужвойтырлӧн шылада-драмаа театр]]ын шылад юкӧнӧн веськӧдлысьӧн.

== Шылад тэчӧм ==


== Мукӧдтор ==
Горчаков А. Г. — «Эжва йӧлӧга» сьылан котырын веськӧдлысь да концертмейстер.

== Йӧзӧдӧмъяс ==
* ''Горчаков А. Г.'' Тэ мунін [Нотаяс] / Шыладыс А. Г. Горчаковлӧн, кывбурыс [[Попов Серафим Алексеевич|С. А. Поповлӧн]]. — [Сыктывкар, 1986]. — 10 л.б.
* ''Горчаков А. Г.'' Ручильӧй да кӧчильӧй [Нотаяс]: кык юкӧна опера-мойд / либретто Г. Горчакова по мотивам народной сказки «Лиса и заяц» (ред. А. Горчакова); Клавир. — [[Сыктывкар]], [[2008-ӧд во|2008]]. — 212 л.б.
* Горчаков А. Г. Мичасьыс на мича [Нотаяс] / Шыладыс А. Г. Горчаковлӧн; кывбурыс [[Лодыгин Василий Григорьевич|В. Г. Лодыгинлӧн]]. — [Сыктывкар]. — 11 л.б.

== Наградаяс ==
* Коми Республикаса канму премия босьтысь ([[1996-ӧд во|1996]])
* Коми Республикаса нимӧдана уджалысь ([[2006-ӧд во|2006]])
* Россияса культура да йӧзкӧд йитӧд серти министрлӧн Аттьӧалӧм ([[2007-ӧд во|2007]])
* Коми Республикаса Веськӧдлан котырлысь премия босьтысь ([[2011-ӧд во|2011]])
* [[Коми Республикаса нимйӧза артист]] ([[2019-ӧд во|2019]])

== Ӧшмӧсъяс ==
* [https://komiinform.ru/news/177608 В Коми стало на одного Народного артиста больше // «Комиинформ» юӧр сетан агентство (2019.03.16 лун; рочӧн)]
* [http://cultmap.nbrkomi.ru/ru/page/muzyka.muz_p.Gorchakov/ Коми Республикаса Вужвойтырлӧн небӧгаинын А. Г. Горчаков йылысь]
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Комиын шылад тэчысьяс]]
[[Категория:Коми Республикаса нимйӧза артистъяс]]
[[Категория:Абъячой сикт овмӧдчӧмин]]
[[Категория:Чужисны 1951 воын]]
