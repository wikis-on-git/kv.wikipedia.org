'''Екатерина нима Войвыв канал''' ([[роч кыв|роч]]: Северо-Екатерининский канал) — [[Коми Республика|Коми му]] да [[Перым край]] йитысь канал. Нимтӧма Екатерина II императрица серти.

== История ==

[[1785 во]]ын лӧсьӧдӧма '''Екатерина нима Войвыв канал''' стрӧитӧмлысь бала. Канал йитӧ [[Войвыв Кӧтйӧм]] ([[Эжва]] вож) да [[Дзуридз]] ([[Лунвыв Кӧтйӧм]] вож, усьӧ [[Кама|Камаӧ]]).<ref>[http://www.gazeta-respublika.ru/article.php/74231] Даты // «Республика» газет, 2014 во, ӧшым тӧлысь 20 лун.</ref> Каналсӧ босьтчисны вӧчны [[1787 во]]ся [[28 лӧддза-номъя|лӧддза-номъя тӧлысь 28 лунӧ]]<ref>''Жеребцов, Л., Мельникова, Н.'' Популярная история Республики Коми. — Сыктывкар: ООО «Коми республиканская типография», 2016. — С. 60.</ref>

Каналсӧ заводитісны вӧчны сы могысь, медым сы пыр вайны урал заводъясысь прӧдукциясӧ войвыв флотлы, а войвыв бур вӧрсӧ — Рочму лунвылӧ; медым ёнджыка вузасьны няньӧн, солӧн, куӧн, тшайӧн, чериӧн, госӧн ас странаын да мукӧд канмуыскӧд.

Уджъяссӧ вӧчисны коми кресттяна. Канал бердын чужис выль оланін — [[Канава (Кулӧмдiн район)|Канава]] грезд. Каналлӧн кузьтаыс 18 км. Кӧсйисны вит воӧн помавны, но ыджыд тышъяс да мукӧд помка вӧсна сійӧс вӧчисны косталӧмъясӧн пӧшти 35 во. Пасьтаыс — 6 метра, ва веркӧстіыс — 15. Джуджтаыс — 2 метра. Каналас вӧлӧма 3 шлюз.

Канал кодйӧма [[1812 во]]ын, но планъяссӧ торкӧма Наполеонкӧд тыш. Уджъяссӧ помалӧма [[1823 во]]ын.

== Ӧшмӧсъяс ==
* [[Жеребцов Игорь Любомирович|''Жеребцов И.Л.'']], ''Мельникова Н.'' Популярная история Республики Коми. — [[Сыктывкар]]: ООО «Коми республиканская типография», 2016.

== Ыстӧдъяс ==
<references/>

[[Категория:Кулӧмдiн район]]
