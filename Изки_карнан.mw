'''Изки карнан''' — важся коми йöзкостса ворсöм. Рочöн тöдса "''Молчанка''" ним улын.

Ворсöмлöн мукöд ним: «''Курнан-карнан''» ([[Пожӧг (Кулӧмдін район)|Пожӧг]]), «''Изки карнан''» ([[Аныб (Кулöмдiн район)|Аныб]], [[Кулöмдiн (Кулöмдiн район)|Кулöмдiн]], [[Улыс Воч (Кулöмдiн район)|Улыс Воч]], [[Руч (Кулöмдiн район)|Руч]]), «''Кекурнан-какурнан''» ([[От (Кулöмдiн район)|От]]), «''Ти курнан-карнан''» ([[Айкатыла (Емдiн район)|Айкатыла]], [[Койтыбöж (Сыктывдiн район)|Койтыбöж]], [[Паль (Сыктывдiн район)|Паль]], [[Час (Сыктывдiн район)|Час]]), «''Изки карлан''» ([[Разыб (Удора район)|Разыб]]), «''Ки гуръян''» ([[Сизяыб (Изьва район)|Сизяыб]], [[Салехард]]).

Быдöн чургöдö веськыд киысь певсö да кабырнас кутчысьö ворсысьлöн певйö. Тадзи артмö кулакъясысь сувтса чеп. Шондi ньылыд ньöжйöник ветлöдлiг моз ворсысьяс шуалöны:

''Изки карнан, ва карнан,''

''Код шыасяс – дас печик,''

''Код оз шыась – дас кöлач.''

Либö:

''Изки карнан, ва карнан,''

''Код шыасяс – дас юрси,''

''Код шыасяс – дас печик,''

''Код шыасяс – дас котшкун,''

''Код шыасяс – дас чепель,''

''Код шыасяс – дас зiмгун.''

Тайöс лыддьöм бöрын ворсысьяс ланьтöны да пондöны öта-мöдсö чеплявны, йöткавны, медым кодкö серöктiс либö шуис кыв. Кодi медводз серöктас либö шуас кутшöмкö кыв, сiйöс мыждöны. Сэсся пондöны ворсны водзö.

==Öшмöс==
Коми календар. 2009 во / Дасьтiс  ''А.Н. Рассыхаев''. Сыктывкар, 2008.

[[Категория:Ворсӧм]]
