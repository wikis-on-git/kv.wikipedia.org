'''Изки карнан''' — важся коми йöзкостса ворсöм. Рочöн тöдса "''Молчанка''" ним улын.

==Нимъяс==
Ворсöмлöн мукöд ним: «''Курнан-карнан''» ([[Пожӧг (Кулӧмдін район)|Пожӧг]]), «''Изки карнан''» ([[Аныб (Кулӧмдін район)|Аныб]], [[Кулӧмдiн]], [[Улыс Воч (Кулӧмдін район)|Улыс Воч]], [[Руч (Кулӧмдін район)|Руч]]), «''Кекурнан-какурнан''» ([[От (Емдін район)|От]]), «''Ти курнан-карнан''» ([[Айкатыла]], [[Койтыбӧж (Сыктывдін район)|Койтыбöж]], [[Паль (Сыктывдін район)|Паль]], [[Час (Сыктывдін район)|Час]]), «''Изки карлан''» ([[Разыб (Удора район)|Разыб]]), «''Ки гуръян''» ([[Сизяб (Изьва район)|Сизяб]], [[Обдор]]).

==Кыдзи ворсöны==

Быдöн чургöдö веськыд киысь певсö да кабырнас кутчысьö ворсысьлöн певйö. Тадзи артмö кулакъясысь сувтса чеп. Шондi ньылыд ньöжйöник ветлöдлiг моз ворсысьяс шуалöны:

''Изки карнан, ва карнан,''

''Код шыасяс – дас печик,''

''Код оз шыась – дас кöлач.''

Либö:

''Изки карнан, ва карнан,''

''Код шыасяс – дас юрси,''

''Код шыасяс – дас печик,''

''Код шыасяс – дас котшкун,''

''Код шыасяс – дас чепель,''

''Код шыасяс – дас зiмгун.''

Тайöс лыддьöм бöрын ворсысьяс ланьтöны да пондöны öта-мöдсö чеплявны, йöткавны, медым кодкö серöктiс либö шуис кыв. Кодi медводз серöктас либö шуас кутшöмкö кыв, сiйöс мыждöны. Сэсся пондöны ворсны водзö.

== Ӧшмӧсъяс ==
* Коми ворсöм да гаж: тöрыт да талун / Лöсьöдiсны ''Л.Н. Камбалова'', ''А.Н. Рассыхаев''. — [[Сыктывкар]]: [[Кола (небöг лэдзанiн)|Кола]], [[2007]]. — 76 л.б. 
* Коми календар. 2009 во / Дасьтiс  ''А.Н. Рассыхаев''. — [[Сыктывкар]]: [[Кола (небöг лэдзанiн)|Кола]], [[2008]]. — 385 л.б.
* ''Рассыхаев А.Н.'' Чинки, Киколь да Геч: Коми йӧзкостса ворсӧмъяс. — [[Сыктывкар]]: [[Кола (небöг лэдзанiн)|Кола]], [[2011 во|2011]]. — 64 л.б.

[[Категория:Ворсӧм]]
