"Изки карнан" - важся коми йöзкостса ворсöм. Рочöн тöдса "Молчанка" ним улын.

Ворсöмлöн мукöд ним: «Курнан-карнан» (Пожöг), «Изки карнан» (Аныб, Кулöмдiн, Улыс Воч, Руч), «Кекурнан-какурнан» (От), «Ти курнан-карнан» (Айкатыла, Койтыбöж, Паль, Час), «Изки карлан» (Разыб), «Ки гуръян» (Сизяыб, Салехард).

Быдöн чургöдö веськыд киысь певсö да кабырнас кутчысьö ворсысьлöн певйö (серпас № 2). Тадзи артмö кулакъясысь сувтса чеп. Шондi ньылыд ньöжйöник ветлöдлiг моз ворсысьяс шуалöны:

Изки карнан, ва карнан,

Код шыасяс – дас печик,

Код оз шыась – дас кöлач.

Либö:

Изки карнан, ва карнан,

Код шыасяс – дас юрси,

Код шыасяс – дас печик,

Код шыасяс – дас котшкун,

Код шыасяс – дас чепель,

Код шыасяс – дас зiмгун.

Тайöс лыддьöм бöрын ворсысьяс ланьтöны да пондöны öта-мöдсö чеплявны, йöткавны, медым кодкö серöктiс либö шуис кыв. Кодi медводз серöктас либö шуас кутшöмкö кыв, сiйöс мыждöны. Сэсся пондöны ворсны водзö.

[[Категория:Ворсӧм]]
