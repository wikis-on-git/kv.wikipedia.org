'''Круглов Александр Васильевич''' ([[1852-ӧд во|1852]]—[[1915-ӧд во|1915]]) — коми вужъяса [[роч кыв|роч]] гижысь, публицист, гижлӧма [[Коми-Зыряна|комияс]] йылысь.

== Олан туй ==
Александр Круглов чужӧма [[1852-ӧд во]]ся (мукӧдлаын — 1953-ӧд воын) [[лӧддза-номъя тӧлысь 17-ӧд лун|лӧддза-номъя тӧлысь (5) 17-ӧд лунӧ]] [[Вӧлӧгда губерня]]са [[Югдін]] [[кар]]ын. Батьыс вӧлӧма коми, уджалӧма училишӧяс бӧрся видзӧдысьӧн. Батьыслӧн кулӧм бӧрас семьяын вуджӧма овны [[Вӧлӧгда]]ӧ. Велӧдчӧма вӧлӧгдаса гимназияын; сетӧма урокъяс, недыр уджыштӧма губерняса казеннӧй палатаын, босьтчӧма гижна кывбуръяс да очеркъяс. [[1873-ӧд во]]ын овмӧдчӧма [[Петыркар |Санкт-Петербургӧ]].

Кулӧма [[1915-ӧд во]]ся [[йирым тӧлысь 22-ӧд лун|йирым тӧлысь (9) 22-ӧд лунӧ]] Сергиев Посад карын.

== Гижан удж ==
[[XIX нэм]] помын — [[XX нэм]] пансигӧн А. В. Кругловӧс унаӧн кутӧмаӧсь тӧдны, кӧть и олӧма гӧля да тшӧкыда висьӧма. Сійӧ йӧзӧдчӧма периодикаын, йӧзӧдӧма некымын небӧг («Старь и новь», «Господа-земцы», «Губернские сказки», «Немудреное счастье» и мукӧд). Лэдзӧма некымын очерк: «Вологда и Вологодский край», «Кружевница» и с.в. Медводдза ыджыд гижӧдӧн вӧлӧма [[Ломоносов Михаил Васильевич|М. В. Ломоносов]] йылысь очерк, мый вӧлі гижӧма 18 арӧсӧн на [[1870-ӧд во]]ын. Очеркыс петавлӧма торъя брошюраӧн челядьлы кӧкъямысысь ӧтпыр.

Ыджыд пай Кругловлӧн сыын, мый тӧдмӧдӧма аслас кадся лыддьысьысӧс коми йӧзлӧн олӧмӧн. «Лесные люди» небӧгын гижысь пыдди пуктӧмӧн висьталӧма налӧн сьӧкыд олӧм йывсьыныс.

Аслас олӧм йывсьыс казьтылӧмъяссӧ А. В. Круглов йӧзӧдӧма «Исторический вестник» журналын ([[1894-ӧд во|1894]]—[[1895-ӧд во|1895]]).

== Небӧгъяс ==
Сылӧн петавлісны торъя небӧгъяс: «Живые души», очерки и рассказы (СПб., 1885); «Лесные люди»; «На исторической реке» (М., 1890); «Под колесом жизни»; «Свои — чужие»; «Немудреное счастье» (1895); «Провинциальные корреспонденты» (СПб., 1886); «Господа земцы» (СПб., 1887); «Губернские сказки» (М., 1890).

Круглов уна гижӧма челядьлы да томуловлы. Налы петавлӧмаӧсь татшӧм небӧгъяс: «Дети лесов» (СПб., 1885); «Иван Иванович и компания», (3 изд., СПб., 1889); «Большак» (4 изд.); «Котофей Котофеевич» (М., 1890); «Вечерние досуги» (2 изд.); «Незабудки»; «Разными дорогами»; «Картины русской жизни» (1892) и мукӧд.

== Ӧшмӧсъяс ==
* [http://liricon.ru/biografii-poetov/kruglov-aleksandr-vasilevich «Лирикон» сайт А.В. Круглов йылысь (рочӧн)]
* [http://www.hrono.ru/biograf/bio_k/kruglov_av.html «Хронос» сайтын А.В. Круглов йылылсь (рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Рочму]]
[[Категория:Роч гижысьяс]]
[[Категория:Чужисны 1852 воын]]
[[Категория:Чужисны лӧддза-номъя тӧлысь 17-ӧд лунӧ]]
[[Категория:Кулісны йирым тӧлысь 22-ӧд лунӧ]]
[[Категория:Кулісны 1915 воын]]
