'''Петыр лун''' - православнöй вичкоса гаж, пасйöны [[12 сора|сора 12 лунö]].

'''Петыр лун''' – сура празьник [[Кулӧмдiн район]]са [[Кулӧмдiн]]ын да [[Скӧрӧдум]]ын, [[Емдiн район]]са [[Римья]]ын, [[Койгорт район]]са [[Грива]]ын, да [[Луздор район]]са [[Читаёв]] сикт улö пырысь [[Екшор]]ын, и с.в.

'''Петыр лун''' вöлi ыджыд праздникöн. Кыдзи и мукöд ыджыд вежа лунъясö, та лунö эз тшöктыны уджавны, [[Ен]]мыс пö вермас мыждыны. 

'''Петыр лун''' шуöны гожӧм шöрöн: кодкö кö керкасьыд öдзöстö оз тупкы, сiйöс öлöдöны «Абу öд Петыр лун!»

== Турун пуктöм ==
Та лунö эновтчылöны [[турун пуктöм]]ысь. Уджалöны пажынöдз, а сэсся воöны гортас ылысса видзьясысь [[пывсян|пывсьыны]] да петырлунасьны. Öтилаын – пажынöдз позьö сöмын куртны водзынсö ытшкöм турун, но эз ытшкыны; мöдлаын – пажун бöрын мöдöдчöны нин видзьяс вылö страдуйтны.

== Чери кыйöм ==
[[Чери кыйысьяс]] пасйöны '''Петыр лунö''' ассьыныс празьник. Шыасьöны '''Петыр-Павел''' дорö, корöны [[чери]]: «Петыр-Павел, чери сет!» Кыйöм чериысь пуöны [[юква]] да корöны тöдсаяссö видлыны сiйöс.

== Кодрасьöм ==
Бöръя кадö '''Петыр лунö''' гуяс вылын кодралöны [[Троича]] бöрын кувсьöм йöзöс. [[Блин]], [[чипан кольк]] кындзи лöсьöдöны выль лук турунысь сёянтор.

== Эскöмъяс ==
'''Петыр лунö''' вичкоын [[лук турун]] вежöдöм бöрын позьö сiйöс чегъявны да сёйны.

Мукöдлаын оз тшöктыны '''Петыр лунöдз''' вотны [[оз]] тусь.

== [[Примета]]: ==
* Петыр лунö кö оз зэр, оз зэр [[Прокопей лун|Прокопейöдз]].

== [[Шусьöг]]: ==
* Томлуныд абу Петыр лун, мöдысь оз ло.

== Öшмöс ==
* Коми календар. 2009 во / Лöсьöдiс ''Öльöш Рассыхаев''. Сыктывкар, 2008.

[[Категория:Йӧзкостса календар]]

[[ru:Пётр (апостол)]]
