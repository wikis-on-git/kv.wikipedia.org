'''Петыр лун''' ({{lang-ru|Петров день, Петровки}}) — православнӧй вичкоса гаж, пасйӧны [[12 сора|сора 12 лунӧ]].

'''Петыр лун''' – сура празьник [[Кулӧмдін район]]са [[Кулӧмдін]]ын да [[Скӧрӧдум (Кулӧмдін район)|Скӧрӧдумын]], [[Емдін район]]са [[Реми (Емдін район)|Ремиын]], [[Койгорт район]]са [[Грива (Койгорт район)|Грива]]ын, да [[Луздор район]]са [[Читаёв (Луздор район)|Читаёв]] сикт улӧ пырысь [[Екшор (Луздор район)|Екшор]]ын, и с.в.

'''Петыр лун''' вӧлі ыджыд праздникӧн. Кыдзи и мукӧд ыджыд вежа лунъясӧ, та лунӧ эз тшӧктыны уджавны, [[Ен]]мыс пӧ вермас мыждыны. 

'''Петыр лун''' шуӧны гожӧм шӧрӧн: кодкӧ кӧ керкасьыд ӧдзӧстӧ оз тупкы, сійӧс ӧлӧдӧны «Абу ӧд Петыр лун!»

== Турун пуктӧм ==
Та лунӧ эновтчылӧны [[турун пуктӧм]]ысь. Уджалӧны пажынӧдз, а сэсся воӧны гортас ылысса видзьясысь [[пывсян|пывсьыны]] да петырлунасьны. Ӧтилаын – пажынӧдз позьӧ сӧмын куртны водзынсӧ ытшкӧм турун, но эз ытшкыны; мӧдлаын – пажун бӧрын мӧдӧдчӧны нин видзьяс вылӧ страдуйтны.

== Чери кыйӧм ==
[[Чери кыйысьяс]] пасйӧны '''Петыр лунӧ''' ассьыныс празьник. Шыасьӧны '''Петыр-Павел''' дорӧ, корӧны [[чери]]: «Петыр-Павел, чери сет!» Кыйӧм чериысь пуӧны [[юква]] да корӧны тӧдсаяссӧ видлыны сійӧс.

== Кодрасьӧм ==
Бӧръя кадӧ '''Петыр лунӧ''' гуяс вылын кодралӧны [[Троича]] бӧрын кувсьӧм йӧзӧс. [[Блин]], [[чипан кольк]] кындзи лӧсьӧдӧны выль лук турунысь сёянтор.

== Эскӧмъяс ==
'''Петыр лунӧ''' вичкоын [[лук турун]] вежӧдӧм бӧрын позьӧ сійӧс чегъявны да сёйны.

Мукӧдлаын оз тшӧктыны '''Петыр лунӧдз''' вотны [[оз]] тусь.

== [[Примета]]: ==
* Петыр лунӧ кӧ оз зэр, оз зэр [[Прокопей лун|Прокопейӧдз]].

== [[Шусьӧг]]: ==
* Томлуныд абу Петыр лун, мӧдысь оз ло.

== Ӧшмӧс ==
* Коми календар. 2009 во / Лӧсьӧдіс ''Ӧльӧш Рассыхаев''. — [[Сыктывкар]], [[2008]].

[[Категория:Йӧзкостса календар]]
