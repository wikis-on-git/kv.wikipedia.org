{{Персоналия}}
'''Елькин Василий Иванович''' (комиӧн – ''Иван Вась, Домна Вась'') ([[1912]]–[[1942]]) – [[коми кыв|коми]] [[Коми гижысьяс анбур серти|поэт]], журналист, вуджӧдчысь.

== Олан туй ==
* [[1912]], [[15 сора|сора тӧлысь 15 лун]] — Чужис [[Вӧлӧгда губерния]]са [[Усть-Сысольск уезд]]ысь [[Кырув (Усть-Сысольск уезд)|Кырув]] грездын гӧль кресьтянин семьяын.
* Водз коли батьтӧгыс, та вӧсна эз вермы помавны шӧр школа.
* [[1930]] — Пырис уджавны «Югӧр» колхозӧ, кӧні сійӧс бӧрйӧны комсомол ячейкаса секретарӧн да стенгазетса редакторӧн. Медводдза кывбуръясыс тані и петавлісны.
* Армиаӧ босьтӧм водзын помаліс газетын уджалысьяслысь курсъяс, лои журналистӧн. Уджаліс [[Коми небӧг лэдзанін]]ын, сэсся — [[Войвыв кодзув (журнал)|«Ударник»]] журналын.
* [[1932]] — Елькин лои «Коми комсомолец» газетын пионеръяслӧн юкӧдын веськӧдлысьӧн.
* [[1934]]—[[1936]] — Служитіс Гӧрд Армиаын, Крымын.
* Демобилизациа бӧрын уджаліс [[Коми АССР]]-са [[Коми гижысь котыр|Гижысь котырын]] том гижысьяслы инструкторӧн.
* [[1941]] — Медводдзаяс лыдын муніс [[Айму вӧсна Ыджыд тыш]] вылӧ. Фронт вылын сійӧс индісны мӧд ранга интендантӧн бригадаса штабӧ. 
* [[1942]], [[21 рака|рака тӧлысь 21 лун]] — Усис [[Айму вӧсна Ыджыд тыш]] дырйи Волхов фронт вылын [[Петыркар|Ленинград]] дорса Шала [[грезд]]сянь неылын. Медводз вӧлі дзебӧма ӧтувъя гуын Шала грездын. Но [[1975]] воын усьӧмаяслысь колясъяссӧ вуджӧдісны да гуалісны [[Любань]] [[кар]]са кыддза аллеяын, кытчӧ сувтӧдісны ӧтувъя обелиск. [[2014 во]]ын Любаньса мемориалын ӧшӧдісны нӧшта ӧти плита, кытчӧ пасйӧма В.И. Елькинлысь нимсӧ.<ref>[http://www.gazeta-respublika.ru/article.php/68860 Сивкова А. На мемориальной плите защитникам Любани увековечено имя поэта и солдата Василия Елькина // «Республика» газетлӧн сайт, 2014 во, ода-кора тӧлысь 8-ӧд лун (рочӧн)]</ref>

== Гижан удж ==
Василий Елькин гижис лирикаа кывбуръяс, публицистика да сатира.

В. И. Елькин 1930-ӧд воясӧ вӧлі медся нималана коми кывбуралысьяс лыдын, коді гижис Коми му йылысь. Медводдза колхоз лӧсьӧдӧм, сиктын медводдза лампочка, коми газет петӧм — та йылысь дзик пыр жӧ гижӧ Василий Елькин.

В. Елькин 1939 восянь пырӧ СССР-са Гижысь котырӧ. Сэки жӧ петӧ кывбуръясыслӧн медводдза небӧгыс — «Шуд йылысь сьылӧм».

== Небӧгъяс ==
=== Комиӧн ===
* Шуд йылысь сьылӧм: кывбуръяс / Ред. [[Конюхов Дмитрий Васильевич|Д. Конюхов]]; серпасаліс В. Поляков. — [[Сыктывкар]]: [[Коми небӧг лэдзанін|Коми кн. изд-во]], [[1939]]. — 64 л.б.
* Бӧрйӧм гижӧдъяс / Лӧсьӧдіc [[Вежев Александр Александрович|А.А. Вежев]]; серпасаліc М.П. Безносов. — [[Сыктывкар]]: [[Коми небӧг лэдзанін|Коми госиздат]], [[1948]]. — 176 л.б.
* Шуд вӧсна. Бӧрйӧм гижӧдъяс. Кывбуръяс / Ред. А. Морозова; Серпасаліс М.П. Безносов. — [[Сыктывкар]]: [[Коми небӧг лэдзанін|Коми кн. изд-во]], [[1960]]. —  112 л.б.

=== Вуджӧдӧмъяс ===
* Сьыланкывъяс / Ред. [[Плесовский Фёдор Васильевич|Ф.В. Плесовский]]; лӧсьӧдіс Д.В. Конюхов; серпасаліс В.Г. Постников; вуджӧдісны: [[Фёдоров Геннадий Александрович|Г. Фёдоров]], В. Елькин, [[Конюхов Дмитрий Васильевич|Д. Конюхов]], [[Вавилин Иван Михайлович|И. Вавилин]], [[Тимушев Степан Фёдорович|С. Тимушев]], [[Осипов Александр Георгиевич|А. Осипов]], [[Лебедев Михаил Николаевич|М. Лебедев]]. — [[Сыктывкар]]: [[Коми небӧг лэдзанін|Коми госиздат]], [[1951]]. — 93 л.б.

== Ӧшмӧсъяс ==
* [http://www.nbrkomi.ru/kk/base/raiony/sykt/literatura/pisateli_i_poety Коми Республикаса Национальнӧй библиотека]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Журналистъяс]]
[[Категория:Сыктывкар]]
[[Категория:Айму вӧсна Ыджыд тыш вылӧ усьысьяс]]
[[Категория:Чужисны 1912 воын]]
[[Категория:Кулісны 1942 воын]]
