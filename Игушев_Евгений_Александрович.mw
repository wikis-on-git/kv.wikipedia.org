{{Персоналия}}
'''Игушев Евгений Александрович''' ([[1939]]) — [[коми кыв]] [[туялысь]], филология наукаясса доктор ([[1991]]).

== Олан туй ==
Евгений Игушев чужӧма [[1939-ӧд во]]ся [[рака тӧлысь 11-ӧд лун]]ӧ  [[Изьва район]]са (ӧні — [[Сӧснагорт район]]) [[Пожня (Сосногорск район)|Пожня]] [[грезд]]ын. 

[[1953-ӧд во]]ын помалӧма [[Уквавом (Сосногорск район)|Уквавомса]] 7 класса школа, [[1957 во]]ын — [[Уква|Укваса]] горно-нефтянӧй техникум.

[[1963]] помаліс [[Коми канмуса педагогика институт]]. Уджаліс [[коми кыв]] да [[коми литература|литература]] велӧдысьӧн [[Кедвавом (Уква каркытш)|Кедвавомса]] 8 класса школаын. Армиаын служитӧм бӧрын водзӧ велӧдіс коми кыв да литература [[Изьва район]]ысь [[Гам (Изьва район)|Гамса]] 8 класса школаын.

[[1969]] восянь уджаліс [[СССР-са наукаяс академиа]]лӧн Коми филиалын младшӧй научнӧй сотрудникӧн. [[1973]] воын филологиаса кандидат ним вылӧ диссертациа дорйӧм бӧрын вуджис уджавны [[Сыктывкарса канму университет]]лӧн коми кыв да литература кафедраӧ.

[[1991]] воын [[Тарту университет|Тарту университетын]] дорйис филологиаса доктор ним вылӧ диссертациа (коми кывйын морфологиа категориаяслӧн стилистика). Некымын во велӧдіс коми кыв [[Уппсала университет|Уппсала университетын]] фин-йӧгра факультетса студентъяслы да аспирантъяслы.

Кӧкъямыс во деканаліс Сыктывкарса университетлӧн филологиа факультетын ([[1978]]—[[1986]]). Коми да фин-йӧгра кывтуялӧм кафедраын веськӧдлысь ([[1992]]—[[1996]]) да пропессор.

[[2003]]—[[2014 во|2014]] воясӧ вӧлі [[Йӧгра канму университет]]ысь гуманитарнӧй факультетса филологиа кафедраын пропессор. Та кадӧ жӧ уджаліс ведушӧй научнӧй сотрудникӧн '''Обдорса йӧгра войтырлысь кыв велӧдан да видзан Лабораториаын'''. [[2014 во]]ся [[кӧч тӧлысь]]сянь — [[Канму службаӧ да веськӧдлыны велӧдан Коми Республикаса академия]]ын пропессор, та кадӧ жӧ — [[Кыв, литература да история институт]]ын  ведушӧй научнӧй сотрудник.

== Туялан удж ==
Е.А. Игушев туяліс коми кывлӧн изьва сёрнисикасын рочысь пырӧм кывъяс, ӧнія коми кывлысь грамматическӧй стилистика, лӧсьӧдіс студентъяслы коми кывйысь практическӧй стилистика серти велӧдан небӧгъяс. Дасьтіс уна удж ӧнія кадӧ коми кыв сӧвмӧм да бергалӧм йылысь. Гижӧма 250 сайӧ туялан удж, на лыдын 20 сайӧ торъя небӧг.

Евгений Игушев — фин-йӧгра туялысьяслӧн войтыркостса котырӧ пырысь ([[Хельсинки]], [[Финляндия]]), Хунгарологъяслӧн войтыкостса котырӧ пырысь ([[Будапешт]], [[Венгрия]]).

== Небӧгъяс ==
* ''Игушев Е. А.'' Тайӧ муса кылӧн чой-вок сёрнитӧны. — [[Сыктывкар]], [[1983]].
* ''Игушев Е. А.'' Практическая стилистика коми языка: Учеб. пособие по спецкурсу. — [[Сыктывкар]]; [[Пермь]]: Перм. ун-т, [[1986]]. — 63 с.
* ''Игушев Е. А.'' Введение в финно-угроведение: Учеб. пособие по спецкурсу. — [[Сыктывкар]]; [[Пермь]]: Сыктывкар. ун-т; Перм. ун-т, [[1987]]. — 67 с.
* ''Игушев Е. А.'' Сопоставительная грамматика русского и коми языков: Учеб. пособие по спецкурсу [для студентов вузов, изуч. коми язык]. — [[Сыктывкар]]: Перм. ун-т, [[1988]]. — 66 с.
* ''Игушев Е. А.'' Чужан кыв — менам олӧм да вӧт. — [[Сыктывкар]], [[1988]].
* [[Карманова Альбина Николаевна|Карманова А. Н.]], ''Игушев Е. А.'' Русско-коми разговорник. — [[Сыктывкар]]: [[Сыктывкарса канму университет|Коми кн. изд-во]], [[1989]]. — 108 с.
* ''Игушев Е. А.'' Стилистика морфологических категорий коми языка: Автореф. дис. … д. филол. н. — [[Тарту]], [[1990]]. — 32 с.
* ''Игушев Е. А.'' Перым кывъяслӧн ӧткодялан грамматика. — [[Сыктывкар]]: [[Сыктывкарса канму университет|Изд-во Сыктывкар. ун-та]], [[2000]]. — 71 с.
* ''Игушев Е. А.'' Коми кывлӧн стилистика: Велӧдчан небӧг. — [[Сыктывкар]]: [[Сыктывкарса канму университет|СГУ]], [[2003]]. — 77 с.
* ''Игушев Е. А.'' Кывным миян сёрнитігӧн олӧ. — [[Сыктывкар]], [[2003]].
* ''Насибуллин Р. Ш., Максимов С. А., Игушев Е. А., Аксенова О. П.'' Сравнительный словарь пермских языков. — [[Сыктывкар]]: [[Сыктывкарса канму университет|Изд-во СыктГУ]], [[2004]]. — 256 с.
* ''Игушев Е. А.'' Введение в финно-угроведение: учеб. пособие для студентов. — [[Ханты-Мансийск]]: РИЦ ЮГУ, [[2006]]. — 211 с.
* ''Игушев Е. А.'' Сравнительная грамматика финно-угорских языков: учеб. пособие для студентов филологических факультетов ун-тов. — [[Ханты-Мансийск]]: [[Йӧгра канму университет|Югорский гос. ун-т]], [[2009]]. — 79 с.
* ''Лыскова Н. А., Игушев Е. А.'' Историческая грамматика мансийского языка: учеб. пособие для студентов. — [[Ханты-Мансийск]]: Информационно-издательский центр, [[2010]]. — 165 с.
* ''Игушев Е. А.'' Ас кывлӧн ловзьӧдан гор (туялысьлӧн казьтылӧм). — [[Сыктывкар]], [[2018-ӧд во|2018]]. — 78 лб.

== Наградаяс ==
* «СССР-са вылыс школаын отличник» почёт пас ([[1989]])
* [[Уджвывса ветеран (медаль)|«Уджвывса ветеран»]] медаль ([[1995]])
* [[Коми Республикаса нимӧдана уджалысь]] ([[1996]])
* Рочмуса народно-патриотическӧй котырлӧн «А. С. Пушкинлӧн чужан лунсяньыс 200 во тыриг кежлӧ» медаль ([[1999]]).
* «Пушкин медаль» (А.С. Пушкинлӧн 200 вося чужан лун кежлӧ юбилейнӧй медаль) ([[1999]])
* [[Коми Республика]]са канму премиа босьтысь коми да фин-йӧра кывтуялӧм юкӧнын ([[2003]])
* «Медводдза небӧг печатайтысь Ивана Фёдоров» медаль ([[2011 во]])

== Ӧшмӧсъяс ==
* Ученые СГУ: биографические очерки. — [[Сыктывкар]], [[1997]].
* Коми язык. Энциклопедия. — [[Москва]]: ДиК, [[1998]]. — С. 142—143.
* Республика Коми. Энциклопедия. В 3-х т. — [[Сыктывкар]], [[1999]]. — Т. 2.
* Ученые Института языка, литературы и истории Коми научного центра Уральского отделения Российской академии наук. Биографический справочник. — [[Сыктывкар]], [[2000]]. — С. 74—75.
* Доктора наук Республики Коми. — [[Сыктывкар]], [[2004]]. — С. 126—127.
* [http://illhkomisc.ru/today/podrazdeleniya-i-sotrudniki/otdel-yazyka-literatury-i-folklora/sektor-yazyka/igushev-evgenij-aleksandrovich Кыв, литература да иснститут сайтын Е.А. Игушевлӧн олантуй]
* [http://www.krags.ru/?page_id=27173 Канму службаӧ да веськӧдлыны велӧдан Коми Республикаса академиа сайтын Е.А. Игушевлӧн олантуй]
* [http://www.nbrkomi.ru/page/943/ Коми Республикаса национальнӧй библиотека сайтын Е.А. Игушев йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми кыв туялысьяс]]
[[Категория:Поляна сикт овмӧдчӧмин]]
[[Категория:Кыв, литература да история институт]]
[[Категория:Сыктывкарса канму университет]]
