'''Ыджыд видз''' ([[роч кыв|рочӧн]]: ''Великий пост'') — став христианскӧй вичкоас медшӧр видз, кодлӧн могыс — дасьтыны эскысь мортӧс [[Ыджыд лун]] пасйӧм кежлӧ.

== Эскӧмъяс ==
Ыджыд видз — медся кузь да стрӧг видз. «Видз кутны», «видзавны», «вежа видзны» — сідзкӧ сизим вежон чӧж овны [[кослунъя сёян]] вылын, сӧстӧммӧдны лов и пытшкӧс молитваяс лыддигӧн да вичкоын кевмысигӧн.

Видз дырйи торъялӧ йöзлӧн олӧмыс: важӧн видз дырйи эз чукӧртчыны рытпукны, кӧлысьяс йылысь весиг эз казьтывны. Дасьтысьӧны тувсовъя гӧра-кӧдза кежлӧ, дзоньталӧны-лӧсьӧдӧны уджалан кӧлуй-эмбур, чери кыян да вӧралан угоддьӧяс.

Ыджыд видз дырйи кык ыджыд празьник: [[Благовешенньӧ]] да [[Верба лун]].

== Сёян-юан ==
Медводз, дерт, видз дырйи торъялӧ пызан выв. Оз позь сёйны йӧла-яя сёян да чери. Ӧнія йӧз казьтылӧны, мый видзалігӧн пӧчьсныс пӧшти сёйтӧг олӧмаӧсь да ёна юрбитӧмаӧсь. Челядь видзавны заводитӧны 5-7 арӧссянь. Челядьӧс кослунъя дырйи повзьӧдлӧны, мый кутасны кӧ сёйны йӧв да яй, Енмыс найӧс мыждас либö муыс пӧ сотчас, и ті сотчанныд. Видз дырйи йӧла сёян чӧжӧны: вӧчӧны вый, рысь. Тайӧ запасъясыс тырмӧны гожӧмӧдз страдна кадӧдз.

== [[Шусьӧг]] ==
Ыджыд видз видзалан да Ыджыд лун воас.

== Öшмöсъяс ==
* Коми календар. 2009 во / Лöсьӧдiс ''Ӧльӧш Рассыхаев''. — [[Сыктывкар]], [[2008]].

[[Категория:Йӧзкостса календар]]
