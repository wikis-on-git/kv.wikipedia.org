'''Вихман Юрьё Йоосеппи''' ([[Суоми кыв|суоми]] Wichmann Yrjö Jooseppi) ([[1868 во|1868]]–[[1932]]) – [[Суоми]]ысь кыв, фольклор да этнография туялысь.

== Олан туй ==
* [[1868 во|1868]], [[8 кӧч|кӧч тӧлысь 8-ӧд лун]] – чужис [[Суоми]]ын Лиминкаын.
* [[1887 во|1887]]–[[1891 во|1891]] – велӧдчис Хельсинки университетын, сэсся некымын во велӧдіс финн кыв школаясын.
* [[1897 во|1897]] – дорйис доктор ним вылö диссертация. Нимыс – «К истории вокализма первого слога в удмуртского языка в сопоставлении с зырянским» (йöзöдöма [[1915]] воын).
* [[1915]] – лои Хельсинки университетын финн-йöгра кывъясысь доцентöн.
* [[1932]], [[5 ода кора|ода-кора тӧлысь 5-ӧд лун]] – кувсис [[Хельсинки]]ын.

== Туясян удж ==
== Коми муӧ волӧм ==
[[1901]]-[[1902]] воясын Вихман вöлi Коми муын командировкаын. Коми муӧ мӧдӧдчис 1901-ӧд вося [[14 кӧч|кӧч тӧлысь 14-ӧд лунӧ]] и Суомиӧ бӧр воис 1902-ӧд вося [[23 моз|моз тӧлысь 23-ӧд лунӧ]].

Ю.Й.Вихман вӧлі [[Сыктывкар|Усть-Сысольскын]], [[Визин (Сыктыв район)|Визинын]], [[Абъячой]]ын, [[Ношуль (Луздор район)|Ношульын]], [[Летка (Луздор район)|Леткаын]] да [[коми пермякъяс]]лӧн [[Юсьва]] [[сикт]]ын. Ветлӧдлігас чукӧртіс коми йӧзыслысь сёрнисикасъяссӧ, туяліс коми грамматика.

Став чукӧртӧм материалысь Хельсинкиын [[1916]]-ӧд воӧ сійӧ лэдэис «Коми—зыряналӧн йӧзкостса поэзия» небӧг. Сэтчӧ пырисны 60 [[мойд]], 36 [[кывбур]], 43 [[сьыланкыв]], 15 [[бӧрдӧдчанкыв]], 191 [[шусьӧг]] да ӧкмыс сёрнисикасӧн 278 [[нӧдкыв]]».

Тайӧ вӧлі Ю.Й. Вихманлӧн вывті тӧдчана уджӧн, кӧні петкӧдчис коми кывйыс да сылӧн сёрнисикасъясыс аслас озырлуннас да коланлуннас. Ас кадӧ босьтчывліс сійӧ вӧчны и коми-немеч кывчукӧр, во эз удит, кувсис. И сылысь уджсӧ помаліс сылӧн велӧдчысьыс – [[Уотила, Тойво Эмиль|Т.Э.Уотила]]. Кывчукӧрсӧ вӧлі лэдзӧма Хельсинкиын [[1942]]-ӧд воӧ. Кывчукӧрсӧ лӧсьӧдіс коми сёрнисикасъяс пыртӧмӧн, кӧнi 10 сюрс кыв. Вихман торйӧдӧма Луздор да Леткаса сёрнисикасьяссӧ. Сетӧма кывъяс дорас зэв лӧсялана зумыд кывтэчасъяс. Кывъясыслысь вежӧртассӧ орччӧдӧма [[немеч кыв]]йӧн, [[роч кыв]]йӧн, [[финн кыв]]йӧн да [[удмурт кыв]]йӧн. Вежӧртассӧ восьтӧма сё сайӧ [[коми кыв]]лысь.

Ӧнӧдз на финнъяс, да и коми йӧзыс, лыддьӧны сійӧ финн-йӧгра кывъя учёнӧйяс пиысь медся тӧдчана да нималана туялысьӧн.

== Небӧгъяс==
* Wotjakische Sprachproben I: Lieder, Gebete und Zaubersprüche. XX+200 S. Helsingfors, 1893;
* Rätsel, Märchen, Sagen und Erzählungen II: IV + 200 S. Helsingfors, 1901;
* Wotjakische Chrestomathie mit Glossar. Helsingfors, 1901;
* Die tschuwassischen Lehnwörter in den permischen Sprachen. Helsingfors, 1903;
* Zur Geschichte des Vokalismus der ersten Silbe im Wotjakischen mit Rücksicht auf das Syrjänische. Helsinki, 1915.

== Ӧшмӧсъяс ==
* [[Кельмаков Валей Кельмакович|''Кельмаков В.'']] Юрьё Вихман и вопросы удмуртского языкознания // Пермистика 2. — [[Ижевск]], [[1991]].
* [[Мартынов Валерий Иванович|Мартынов В.И.]] Литераторы земли Комн. Биобиблиографический словарь-справочник. — [[Сыктывкар]]: Изд-во «Эскӧм», [[2000]]. — С. 52, 100.
* Плоскова М.А., Колегова Н.В. Суомисянь Комиӧдз: Ю.Й. Вихманлы 135 во. Уроксӧ вӧчӧма коми кыв, литература, фольклор, история, география предметъяс подулалӧмӧн. – [[Сыктывкар]]: КРИРОиПК, [[2004]]. – 32 л.б.
* [[Туркин Адольф Иванович|''Туркин А.И.'']] Вихман Юрьё Йоосеппи // Коми язык. Энциклопедия / Отв. ред. [[Федюнёва Галина Валерьяновна|Федюнёва Г.В.]] — [[Москва]], [[1998]]. С.57-60.
* Родники пармы. Научно-популярный сборник. Выпуск 4. — [[Сыктывкар]]: [[Коми небöг лэдзанiн|Коми кн. изд-во]], [[1996]]. — С. 260-261.

== Ыстӧдъяс ==

[[Категория:Персоналия анбурӧд]]
[[Категория:Фин туялысьяс]]

[[fi:Yrjö Wichmann]]
[[fr:Yrjö Wichmann]]
[[mrj:Вихманн, Ӱрйӧ]]
[[pl:Yrjö Jooseppi Wichmann]]
[[uk:Віхман Юрйо Йоосеппі]]
