'''Попов Николай Павлович''' (Жугыль; [[1901]]–[[1971]]) — [[коми кыв|коми]][[коми гижысьяс анбур серти| гижысь, драматург]].

== Олан туй ==
Николай Попов чужис [[1901 во]]ся [[6 ӧшым|ӧшым тӧлысь 6-ӧд лунӧ]] [[Усть-Сысольск]]ын уна челядя кресьтянин семьяын. Водз коли батьтӧг. Велӧдчис вылыс начальнӧй училишӧын, велӧдысьяслӧн Усть-Сысольскса семинариаын. [[1918]] воын ас кӧсйӧм серти пырис Гӧрд армиаӧ. Тышкасис А.В. Колчак да Н.П. Врангельлы паныд. Гражданскӧй тыш бӧрын — красноармеечьяслӧн грамота школаын велӧдысь, [[Коми (Зыряна) асвеськӧдлан обласьт|Коми обласьтса]] военнӧй комиссариатын уджалысь. Редактируйтіс [[Войвыв кодзув (журнал)|«Ордым»]] журнал. Уджаліс ВКП(б)-лӧн обласьтса комитетын пропаганда да агитациа юкӧнса веськӧдлысьӧн. [[1934]]—[[1935]] воясӧ вӧлі [[Коми гижысь котыр|пролетарскӧй гижысьяслӧн Коми ассоциациаын]] веськӧдлысьӧн. Помаліс Журналистикалысь коммунистическӧй институт.

[[1937]] воын сійӧс репрессируйтісны сідз шусяна «контрреволюционнӧй котырӧ» пырӧмысь. [[1945]] вося [[вӧльгым тӧлысь]]ӧ недыр кежлӧ сійӧс мездывлісны лагерсьыс, но сэсся бара мӧдӧдӧма Красноярск крайӧ ссылкаӧ. Выльысь мездісны И.В. Сталин кувсьӧм бӧрын. Мыжтӧг мыждӧмысь делӧсӧ тупкӧма [[1955]] вося [[24 моз|моз тӧлысь 24-ӧд лунӧ]]. 

Куліс [[1971]] вося [[27 ода кора|ода-кора тӧлысь 27-ӧд лунӧ]]. 

== Гижан удж ==
[[1923]] воын йӧзӧдіс «Коді мыжа?» да «Олыштан да муса лоӧ» пьесаяс, а [[1927]] воын — «Ая-пиа — коммунистъяс». [[1928]] воын помаліс «Чурка Нина» пьеса. Тайӧ гижӧдъясас петкӧдлӧма коми йӧзлӧн важъя оласног.

1934-ӧд восянь СССР-са гижысь котырӧ пырысь.

== Небӧгъяс ==
== Ӧшмӧсъяс ==
* [http://history-x.ru/03/15/072.html Попов Николай Павлович]
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Сыктывкар]]
