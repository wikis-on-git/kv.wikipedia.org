{{Персоналия}}
'''Попов Николай Павлович''' (Жугыль; [[1901]]–[[1971]]) — [[коми кыв|коми]] [[коми гижысьяс анбур серти|гижысь, драматург]].

== Олан туй ==
Николай Попов чужӧма [[1901 во]]ся [[ӧшым тӧлысь 6-ӧд лун]]ӧ [[Усть-Сысольск]]ын уна челядя кресьтянин семьяын. Водз кольӧма батьтӧг. Велӧдчӧмас вылыс начальнӧй училишӧын, велӧдысьяслӧн Усть-Сысольскса семинарияын. [[1918-ӧд во]]ын ас кӧсйӧм серти пырӧма Гӧрд армияӧ. Тышкасьӧма А.В. Колчак да Н.П. Врангельлы паныд. Гражданскӧй тыш бӧрын — красноармеечьяслӧн грамота школаын велӧдысь, [[Коми (Зыряна) асвеськӧдлан обласьт|Коми обласьтса]] военнӧй комиссариатын уджалысь. Редактируйтӧма [[Войвыв кодзув (журнал)|«Ордым»]] журнал. Уджалӧма ВКП(б)-лӧн обласьтса комитетын пропаганда да агитация юкӧнса веськӧдлысьӧн. [[1934]]—[[1935-ӧд во]]ясӧ вӧлӧма [[Коми гижысь котыр|пролетарскӧй гижысьяслӧн Коми ассоциациаын]] веськӧдлысьӧн. Помалӧма Журналистикалысь коммунистическӧй институт.

[[1937-ӧд во]]ын сійӧс репрессируйтісны сідз шусяна «контрреволюционнӧй котырӧ» пырӧмысь. [[1945-ӧд во]]ся [[вӧльгым тӧлысь]]ӧ недыр кежлӧ сійӧс мездывлісны лагерсьыс, но сэсся бара мӧдӧдӧма Красноярск крайӧ ссылкаӧ. Выльысь мездісны И.В. Сталин кувсьӧм бӧрын. Мыжтӧг мыждӧмысь делӧсӧ тупкӧма [[1955-од во]]ся [[моз тӧлысь 24-ӧд лун]]ӧ.

Кулӧма [[1971-ӧд во]]ся [[ода-кора тӧлысь 27-ӧд лун]]ӧ.

== Гижан удж ==
[[1923]] воын йӧзӧдіс «Коді мыжа?» да «Олыштан да муса лоӧ» пьесаяс, а [[1927]] воын — «Ая-пиа — коммунистъяс». [[1928]] воын помаліс «Чурка Нина» пьеса. Тайӧ гижӧдъясас петкӧдлӧма коми йӧзлӧн важъя оласног.

1934-ӧд восянь СССР-са гижысь котырӧ пырысь.

== Небӧгъяс ==

== Ӧшмӧсъяс ==
* [http://wiki.komikyv.org/index.php/%D0%96%D1%83%D0%B3%D1%8B%D0%BB%D1%8C «Коми гижӧд» онлайн-тӧданінын Н. П. Попов гижӧдъяс йылысь]
* [[Морозов Сергей Михайлович|''Морозов С.'']] Важыс паметьын, выльыс син водзын // Войвыв кодзув. [[1981]]. — 12 №. — Л.б. 42—43.
* [[Куклина Раиса Ильинична|''Куклина Р.'']] Сылӧн олӧмын пода туй // Войвыв кодзув. [[1997]]. — 2 №. — Л.б. 76—80.
* [[Габова Елена Васильевна|''Габова Е.'']] Жугыль пӧль // Войвыв кодзув. [[2004]]. — 1 №. — Лб. 52—56.
* [[Куклина Раиса Ильинична|''Куклина Р.'']] Жугыльлӧн «Веж гыяс» // Войвыв кодзув. [[2006]]. — 12 №. — Лб. 66—72.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1901 воын]]
[[Категория:Кулісны 1971 воын]]
[[Категория:Коми гижысь]]
[[Категория:Сыктывкар]]
