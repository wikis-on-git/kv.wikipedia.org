{{Персоналия}}
[[Файл:Ермолин С.И..jpg|300 px|right|thumb|Коми гижысь, драматург да ворсысь С.И. Ермолин]]
'''Ермолин Степан Иванович''' ([[1914]]—[[1961]]) — [[коми кыв|коми]] [[Коми гижысьяс анбур серти|гижысь]], драматург да ворсысь.

== Олан туй ==
* [[1914]], [[24 косму|косму тӧлысь 24 лун]] — Чужис [[Вӧлӧгда губерня]]ысь [[Усть-Сысольск уезд]]са [[Час (Сыктывдін район)|Час]] сиктын. Иван Иванович батьыс да Мария Львовна мамыс Степан кындзи быдтісны нӧшта куим пиӧс да куим нылӧс. 
* Подув школа помаліс кык воӧн — дзик пыр муніс мӧд классӧ, а сэсся, коймӧд класс вомӧн чеччыштӧмӧн, муніс нёльӧдӧ. Кресьтяна том войтырлӧн школа (ШКМ) помалӧм бӧрын [[1931]] вося [[рака тӧлысь]]ӧ муніс Сыктывкарӧ. 
* [[1931]] — Театр бердын актёръяслысь дженьыд курсъяс бура помалӧм бӧрын медводдзаысь петіс сцена вылӧ ворсны.
* [[1934]], [[кӧч тӧлысь]] — Пырис велӧдчыны [[Петыркар|Ленинградса]] театральнӧй училишӧлӧн коймӧд курсӧ.
* [[1936]] — Велӧдчӧм помалӧм бӧрын лои Коми республикаса Драма театрын ворсысьӧн. 
* [[1961]], [[20 ода-кора|ода-кора тӧлысь 20 лун]] — Кувсис Сыктывкарын, А. Арбузовлӧн «Потерянный сын» психологическӧй драма серти спектакльлӧн премьера дырйи.
 
== Гижан удж ==
Степан Ермолин босьтчис гижан уджӧ [[Петыркар|Ленинградысь]] воӧм бӧрын. [[1938]] восянь [[Дьяконов Николай Михайлович|Николай Дьяконовкӧд]] ӧтвылысь гижисны квайт пьеса: «Джуджыд запань» ([[1938]]), «Кырнышъяс» ([[1939]]), «Мужество» ([[1940]]), «Устькуломское восстание» ([[1941]]), «Домна Каликова» ([[1943]]) да «В дни войны». Вӧлі «Гроза над Усть-Куломом» медводдза коми операын либреттистъяс лыдын. С. Ермолинлӧн «Очередная операция» да «Не вернулся на базу» ӧти акта пьесаяс пырисны «Репертуарный сборник»ӧ [[1943]] воын. Наысь кындзи С.И. Ермолин гижис «Молодые патриоты» пьеса ([[1947]]). Став пьесасӧ вӧлі пуктӧма [[Коми Республикаса Драма театр]]ын.

== Ворсан удж ==
Кор Октябрса революция бӧрын поп керкаын воссис клуб, Степан бать-мамсьыс гусьӧн пырис пионеръясӧ. Челядь дырйиыс бура ворсіс балалайкаӧн. Школаын велӧдчигӧн ворсіс сценкаясын,  висьтавліс кывбуръяс, бура серпасаліс шмонитан серпасъяс да ёрта шаржъяс.

Коркӧ Час сиктӧ локтіс Коми передвижнӧй театрлӧҥ бригада. Ворсӧм бӧрын артистъяс нуӧдісны том йӧз пӧвстын агитационнӧй удж, корисны найӧс театрса курсъяс вылӧ. Артистӧн лоны вӧлі сэтшӧм ыджыд, мый 16 арӧса Степан школа помавтӧг «пышйис» Сыктывкарӧ <ref>[https://web.archive.org/web/20140203174432/http://komidrama.ru/theatre/legend/item/474-ermolin В.Савин нима Драма театр сайтын Степан Ермолин.]</ref> [[1931]] вося [[рака тӧлысь]]ӧ Степан Ермолин пырис республикаса Театр бердын актёръяслысь дженьыд курсъяс вылӧ. Сійӧс бура помалӧм бӧрын Степанӧс босьтісны ворсысьяс лыдӧ (тӧлысьнас 84 шайта оклад вылӧ) да медводдзаысь петіс сцена вылӧ ворсны. [[1936]] воын [[Петыркар|Ленинградса]] театральнӧй училишӧ помалӧм бӧрын лои Коми республикаса Драма театрын ворсысьӧн.

Регыдъя кадӧ ачыс веськӧдліс гастрольнӧй бригадаӧн. КИППТ-са артистъяс ветлӧдлісны районъясті. Спектакльяс кындзи петкӧдлісны концертъяс: лыддисны кывбуръяс, сьылісны сьыланъяс, висьтавлісны частушкаяс, лэдзисны стенгазетъяс. Унджык кывбурлӧн да частушкалӧн авторнас да стенгазетса редакторӧн вӧлі С. Ермолин.

[[1932]] воын чукӧртісны том йӧзӧс Сценическӧй искусствояслӧн Ленинградса техникум бердын коми национальнӧй студиаӧ. С. Ермолин сэки кольччис Драма театрлӧн труппаӧ, медым ворсны. Ленинградӧ муніс кык во мысти, кор вӧлі содтӧд набор, да сійӧс босьтісны коймӧд курсӧ. [[1936]] воӧм бӧрын студиаса велӧдчысьяс пуктісны подув Коми республикаса Драма театрлы.

[[1948]]-ӧд восянь вӧлі Ставсоюзса театральнӧй котырлӧн Коми юкӧнын медводдза веськӧдлысьӧн.

== Рольяс ==
Профессиональнӧй театрын кызь воӧн ворсіс сёысь унджык роль, на пиысь — ӧкмысдассӧ Коми Республикаса Драма театрын <ref>[http://www.kino-teatr.ru/teatr/acter/m/sov/346039/bio Кино-Театр.ru сайтын С.И. Ермолинлӧн олан туй]</ref>. Мӧд арталӧм серти, Степан Ермолин 30 воӧн ворсіс 150-ысь унджык роль <ref>[https://web.archive.org/web/20140203174432/http://komidrama.ru/theatre/legend/item/474-ermolin В.Савин нима Драма театр сайтын Степан Ермолин]</ref>. Сылӧн рольяс:

* Пирогов — «Свадьба с приданым» ([[Дьяконов Николай Михайлович|Дьяконов]])
* Егор — «Клин клином» ([[Леканов Василий дмитриевич|Леканов]])
* Серафим — «Где шумит лес» (Трошев)
* Шипича — «Шипича» ([[Фролов Николай Андрианович|Фролов]])
* Прокопий — «Изваильская крепость» ([[Потолицын Иван Иванович|Потолицын]])
* Мережков — «Льӧм пу дорын аддзысьлӧмъяс» ([[Ларев Александр Константинович|Ларев]])
* Мотыльков — «Слава» (В. Гусев)
* Шадрин — «Человек с ружьём» (Н. Погодин)
* Коломийцев — «Последние» (М. Горький)
* Паратов — «Бесприданница» (А. Островский)
* Макар Дубрава — «Макар Дубрава» (А. Корнейчук)
* Миллер — «Коварство и любовь» (Ф. Шиллер) 
* Панталоне — «Слуга двух господ» (К. Гольдони) 
* Осип — «Ревизор» (Н. Гоголь) 
* Дикой — «Гроза» (А. Островский)
* Таланов — «Нашествие» (Л. Леонов)
* Сафонов — «Русские люди» (К. Симонов)
* Остап — «В степях Украины» (А. Корнейчук)
* Томилин — «Сын века» (И. Куприянов)

== Паметь ==
Ворсысь йылысь бур паметь кольӧм могысь [[2007]] воын вӧлі лӧсьӧдӧма театральнӧй искусство юкӧнын С.И. Ермолин нима «Зарни кодзув» общественнӧй премиа. Премиа сетсьӧ Коми Республикаын театральнӧй искусство сӧвмӧдӧмӧ пай пуктӧмысь да драмаа гижӧдъяс паськӧдӧмысь.

== Наградаяс ==
* [[Коми АССР-са нимӧдана артист]] ([[1943]])
* [[Коми АССР-са нимйӧза артист]] ([[1945]])
* «1941-1945 воясӧ Айму вӧсна Ыджыд тыш дырйи бур уджысь» медаль ([[1945]])
* [[Уджвывса Гӧрд Дӧрапас орден]] ([[1946]])
* [[РСФСР-са нимӧдана артист]] ([[1951]])

== Ӧшмӧсъяс ==
* [https://web.archive.org/web/20130519220530/http://sermolin.ru/ С.И. Ермолинлы сиӧм сайт]
* [http://www.kino-teatr.ru/teatr/acter/m/sov/346039/bio Кино-Театр.ru сайтын С.И. Ермолинлӧн олан туй]
* [https://web.archive.org/web/20140203174432/http://komidrama.ru/theatre/legend/item/474-ermolin Коми Республикаса Драма театр сайтын Степан Ермолин]
* [https://web.archive.org/web/20130223033800/http://finugor.ru/leaders/candidate/20828 С.И. Ермолин FINUGOR сайтын]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми ворсысьяс]]
[[Категория:Коми АССР-са нимӧдана артистъяс]]
[[Категория:Коми АССР-са нимйӧза артистъяс]]
[[Категория:Коми драматургъяс]]
[[Категория:Час сикт овмӧдчӧмин]]
