'''Ермолин Степан Иванович''' ([[1914]]—[[1961]]) — [[коми кыв|коми]] [[Коми гижысьяс анбур серти|гижысь]], драматург да ворсысь.

== Олан туй ==
* [[1914]], [[24 кос му|косму тӧлысь 24 лун]] — Чужис [[Вӧлӧгда губерня]]ысь [[Усть-Сысольск уезд]]са [[Час (Сыктывдін район)|Час]] сиктын.
* Подув школа помаліс кык воӧн — дзик пыр муніс мӧд классӧ, а сэсся, коймӧд класс вомӧн чеччыштӧмӧн, муніс нёльӧдӧ. Кресьтяна том войтырлӧн школа (ШКМ) помалӧм бӧрын [[1931]] вося [[рака тӧлысь]]ӧ муніс Сыктывкарӧ. 
* [[1931]] — Театр бердын актёръяслысь дженьыд курсъяс бура помалӧм бӧрын медводдзаысь петіс сцена вылӧ ворсны.
* [[1934]], [[кӧч тӧлысь]] — Пырис велӧдчыны [[Петыркар|Ленинградса]] театральнӧй училишӧлӧн коймӧд курсӧ.
* [[1936]] — Велӧдчӧм помалӧм бӧрын лои Коми республикаса Драма театрын ворсысьӧн. 
* [[1961]], [[20 ода кора|ода-кора тӧлысь 20 лун]] — Кувсис.
 
== Гижан удж ==
Степан Ермолин босьтчис гижан уджӧ [[Петыркар|Ленинградысь]] воӧм бӧрын. [[1938]] восянь Николай Дьяконовкӧд ӧтвылысь гижисны квайт пьеса: «Глубокая запань» ([[1938]]), «Вороны» ([[1939]]), «Мужество» ([[1940]]), «Устькуломское восстание» ([[1941]]), «Домна Каликова» ([[1943]]) да «В дни войны». Вӧлі «Гроза над Усть-Куломом» медводдза коми операын либреттистъяс лыдын.

Наысь кындзи С.И. Ермолин гижис «Молодые патриоты» пьеса ([[1947]]). Став пьесасаӧ вӧлі пуктӧма Коми республикаса театрын.

== Ворсан удж ==
Кор Октябрса революция бӧрын поп керкаын воссис клуб, Степан бать-мамсьыс гусьӧн пырис пионеръясӧ. Челядь дырйиыс бура ворсіс балалайкаӧн. Школаын велӧдчигӧн ворсіс сценкаясын,  висьтавліс кывбуръяс, бура серпасаліс шмонитан серпасъяс да ёрта шаржъяс.

[[1931]] вося [[рака тӧлысь]]ӧ Степан Ермолин пырис республикаса Театр бердын актёръяслысь дженьыд курсъяс вылӧ. Сійӧс бура помалӧм бӧрын Степанӧс босьтісны ворсысьяс лыдӧ (тӧлысьнас 84 шайта оклад вылӧ) да медводдзаысь петіс сцена вылӧ ворсны. [[1936]] воын [[Петыркар|Ленинградса]] театральнӧй училишӧ помалӧм бӧрын лои Коми республикаса Драма театрын ворсысьӧн.

Профессиональнӧй театрын кызь воӧн ворсіс сёысь унджык роль, на пиысь — ӧкмысдассӧ Коми Республикаса Драма театрын.

[[1948]]-ӧд восянь вӧлі ВТО-са Коми юкӧнын медводдза веськӧдлысьӧн.

== Паметь ==
Ворсысь йылысь бур паметь кольӧм могысь [[2007]] воын вӧлі лӧсьӧдӧма театральнӧй искусство юкӧнын С.И. Ермолин нима «Зарни кодзув» общественнӧй премиа. Премиа сетсьӧ Коми Республикаын театральнӧй искусство сӧвмӧдӧмӧ пай пуктӧмысь да драмаа гижӧдъяс паськӧдӧмысь.

== Наградаяс ==
* [[Коми АССР-са нимӧдана артист]] ([[1943]])
* [[Коми АССР-са нимйӧза артист]] ([[1945]])
* «1941-1945 воясӧ Айму вӧсна Ыджыд тыш дырйи бур уджысь» медаль ([[1945]])
* Уджвывса Гӧрд Дӧрапас орден ([[1946]])
* РСФСР-са нимӧдана артист ([[1951]])

== Ӧшмӧсъяс ==
* [http://www.sermolin.ru/ С.И. Ермолинлы сиӧм сайт]
* http://www.kino-teatr.ru/teatr/acter/m/sov/346039/bio
* [http://komidrama.ru/theatre/legend/item/474-ermolin Коми Республикаса Драма театр]
* [http://finugor.ru/leaders/candidate/20828 С.И. Ермолин FINUGOR сайтын]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми ворсысьяс]]
[[Категория:Час сикт овмӧдчӧмин]]

[[koi:Ермолин Степан Иванович]]
