[[Файл:Komi Molodtsov' alfabet.jpg|250px|right|thumb|Молодцов анбур «Шонді югӧр» небӧгын (1926' во)]]

'''Молодцов анбур''' — тайӧ аслыспӧлӧс Коми анбур. Сыӧн вӧдитчылiсны [[Коми-Зыряна|зыряна комияс]] [[1918]]-[[1932]] да [[1936]]-[[1938]] воясӧ, а [[Коми-Пермякъяс|перым комияс]] [[1921]]-[[1932]] воясӧ. Лӧсьӧдысьыс — коми кывтуялысь [[Молодцов Сандрӧ Васьӧ|В.А. Молодцов]]. 

==Вылӧм==
Молодцов анбур вылын лэдзӧмаӧсь [[1920]]-ӧд воясся уна коми небӧг да газет-журнал. Тайо анбур вылын коми войтырыслӧн пансис коми кывъя школаын велӧдчӧм.

Молодцов анбурысь эновтчылысны медводз коми латынь вылӧ вуджiгмоз (вочасӧн [[1930]]'-[[1932]]' вояс чӧж), а сэсся мӧдпӧв шыбитiсны сiйӧс [[1938]]' воӧ, тайӧ пӧрйӧ роч коддьӧм графика пыртӧмысла.

==Анбур==
{| cellpadding=4 style="font-size:larger; text-align:center;" summary="Thirty-three letters of the Molodtsov alphabet, capital and small"
|+ style="font-size:smaller;" | '''МОЛОДЦОВ АНБУР'''
|-
| '''А а''' || '''Б б''' || '''В в''' || '''Г г''' || '''Ԁ ԁ''' || '''Ԃ ԃ''' || '''Е е''' || '''Ж ж''' || '''Җ җ''' || '''З з''' || '''Ԅ ԅ''' || '''Ԇ ԇ''' ||
|-
| '''I i''' || '''Ј ј''' || '''К к''' || '''Л л''' || '''Ԉ ԉ''' || '''М м''' || '''Н н''' || '''Ԋ ԋ''' || '''О о''' || '''Ö ӧ''' || '''П п''' || '''Р р''' ||
|-
| '''С с''' || '''Ԍ ԍ''' || '''Т т''' || '''Ԏ ԏ''' || '''У у''' || ('''Ф ф''') || ('''Х х''') || ('''Ц ц''') ||'''Ч ч''' || '''Ш ш''' || '''Щ щ''' || '''Ы ы''' ||
|}

==Шыпасъяс==
Тайӧ анбурын быд коми шыыслы лӧсялiс торъя шыпас. Унджык пасыс босьтӧма вӧлi роч азбукаысь, куимыс - '''''д''''', '''''и''''' да '''''й''''' шыяс пасйӧм могысь - латинсаысь.  

Шыпасъяс '''''ф, х''''' да '''''ц''''' анбурас медводз эз вӧвны, 1920' вояс помын найӧс пыртӧмаӧсь, рочысь босьтӧм кывъясын торъя шыяс петкӧдлӧм могысь. 

[[Латина анбур]]ысь босьтӧмӧсь шыпасъяс 
*'''Ԁ''' = ӧнія '''д'''
*'''і''' = ӧнія '''и''', '''і'''
*'''ј''' = ӧнія '''й'''
*'''ӧ''' = ӧнія '''ӧ'''

[[Небыд шы]]яс мыччалӧмӧсь вылӧ чутіка шыпасъясӧн: 
*'''ԃ''' = ӧнія '''дь'''
*'''ԅ''' = ӧнія '''зь'''
*'''ԉ''' = ӧнія '''ль'''
*'''ԋ''' = ӧнія '''нь'''
*'''ԍ''' = ӧнія '''сь'''
*'''ԏ''' = ӧнія '''ть'''

Аслыспӧлӧс [[аффриката]]яс мыччалӧмӧсь улӧ чутіка шыпасъясӧн: 
*'''җ''' = ӧнія '''дж''' 
*'''ԇ''' = ӧнія '''дз''' 
*'''щ''' = ӧнія '''тш'''

==Öшмӧсъяс==
*''Коми язык. Энциклопедия'' / Отв. ред. Г.В. Федюнёва. М., 1998. 608 c. ISBN 5-7903-0045-6
*Молодцов В. ''Некоторые принципы зырянского правописания''. Усть-Сысольск, 1927.

==Ыстӧгъяс==
* [http://foto11.com/komi/docs/molodtsovfont.php Молодцов анбур йылысь рочӧн]
* [http://komikyv.ru/blog/comp/113.html Кыдз молодцов шыпасъяс Mac OS-ын точкыны]

==Видзӧд нӧшта==
* [[Важ Перым гижӧм]]

[[Категория:Коми]]
