'''Молодцов анбур'''  - тайӧ аслыспöлöс Коми анбур. Сыöн вöдитчылiсны [[Коми-Зыряна|зыряна комияс]] [[1918]]-[[1932]] да [[1936]]-[[1938]] воясö, а [[Коми-Пермякъяс|перым комияс]] [[1921]]-[[1932]] воясö. Лöсьöдысьыс - коми кывтуялысь [[Молодцов Ӧльӧксан Василей|В.А. Молодцов]]. 
Тайö анбурын быд коми шыыслы лöсялiс торъя шыпас. Унджык пасыс босьтöма вöлi роч азбукаысь, куимыс - '''''в, и''''' да '''''й''''' шыяс пасйöм могысь - латинсаысь. Молодцов серти небыдсö петкöдлöмаöсь шыпас бöрсö вывланьö чукыльтöмöн, гардчöм шыяссö - увланьö чукыльтöмöн.
Шыпасъяс '''''ф, х''''' да '''''ц''''' анбурас медводз эз вöвны. Шыпас '''''щ''''' петкöдлöма гардчöм '''''тш''''' шы.


{| cellpadding=4 style="font-size:larger; text-align:center;" summary="Thirty-three letters of the Molodtsov alphabet, capital and small"
|+ style="font-size:smaller;" | '''МОЛОДЦОВ АНБУР'''
|-
| '''А а''' || '''Б б''' || '''В в''' || '''Г г''' || '''Ԁ ԁ''' || '''Ԃ ԃ''' || '''Е е''' || '''Ж ж''' || '''З з''' || '''Ԅ ԅ''' || '''Ԇ ԇ''' ||
|-
| '''I i''' || '''Ј ј''' || '''К к''' || '''Л л''' || '''Ԉ ԉ''' || '''М м''' || '''Н н''' || '''Ԋ ԋ''' || '''О о''' || '''Ö ö''' || '''П п''' || '''Р р''' ||
|-
| '''С с''' || '''Ԍ ԍ''' || '''Т т''' || '''Ԏ ԏ''' || '''У у''' || ('''Ф ф''') || ('''Х х''') || ('''Ц ц''') ||'''Ч ч''' || '''Ш ш''' || '''Щ щ''' || '''Ы ы''' ||
|}


Молодцов анбур вылын лэдзöмаöсь [[1920]]-öд воясся уна коми небöг да газет-журнал. Тайо анбур вылын коми войтырыслöн пансис коми кывъя школаын велöдчöм.

Молодцов анбурысь эновтчылысны медводз коми латынь вылö вуджiгмоз (вочасöн [[1930]]-[[1932]] вояс чöж), а сэсся мöдпöв шыбитiсны сiйöс [[1938]] воö, тайö пöрйö роч коддьöм графика пыртöмысла.


[[Категория:Коми]]

[[br:Lizherenneg volodtsovek]]
[[de:Molodzow-Alphabet]]
[[en:Molodtsov alphabet]]
[[fi:Molodtsovin aakkoset]]
[[hu:Molodcov-ábécé]]
