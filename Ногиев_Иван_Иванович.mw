{{Персоналия}}
'''Ногиев Иван Иванович''' (Парма Вань, [[1952]]) — [[коми кыв|коми]] [[коми гижысьяс анбур серти|гижысь]].

== Олан туй ==
Иван Ногиев чужӧма [[1952-ӧд во]]ся [[кӧч тӧлысь 18-ӧд лун]]ӧ [[Коми Республика]]ын [[Кулӧмдін сикт овмӧдчӧмин]]са [[Парма (Кулӧмдін район)|Парма]] [[грезд]]ын. [[1969-ӧд во]]ын помалӧма [[Кулӧмдінса школа|Кулӧмдінса шӧр школа]]. [[1973-ӧд во]]ын Егорьевскын гражданскӧй авиациялысь авиационно-техническӧй училище помалӧм бӧрын куим во уджалӧма [[Печора]]са аэропортын: вӧлӧма МИ-6 вертолётъяс дзоньталысь техник-механикӧн Гражданскӧй авиацияса Коми управленньӧлӧн Печораса ӧтувтӧм авиаотрядын. [[1981 во]]сянь [[Сыктывкарса канму университет]]лысь физико-математическӧй факультет помалӧм бӧрын куим во велӧдӧма физика [[Кулӧмдін]]са школаын. [[1984 во]]сянь [[2003-ӧд во]]ӧдз уджалӧма Кулӧмдінса РОВД-са милицияын тыр арлыдтӧмаяслӧн делӧяс серти инспекторӧн, петӧма пенсия вылӧ, олӧ [[Кулӧмдін]]ын.

== Гижан удж ==
Иван Ногиевлӧн литературнӧй гусяним — Парма Вань. Гижны босьтчӧма ыджыдӧн нин. Гижӧ комиӧн челядьлы, серамбана висьтъяс, а сідзжӧ повесьтъяс. Медводдза гижӧдсӧ йӧзӧдӧма [[1993-ӧд во]]ын [[Парма гор (газет)|«Парма гор»]] газетын. [[1994-ӧд во|1994-ӧд]] да [[1995-ӧд во]]ын висьтъяс йӧзӧдӧм бӧрын сизим во вылӧ коставлӧма, сэсся бара босьтчӧма гижны. Повесьтъяс да висьтъясыс 2001-ӧд восянь йӧзӧдлӧмаӧсь [[Войвыв кодзув (журнал)|«Войвыв кодзув»]] да [[Чушканзі (журнал)|«Чушканзі»]] журналъясын.

Медводдза «Винегрет» небӧгас пыртӧма 22 висьт да 2 повесьт. Роч вылӧ вуджӧдӧмӧн татшӧм жӧ нима небӧгыс петавлӧма [[2017-ӧд во]]ын. «Некытчӧ шогмытӧм висьтъяс» небӧг петӧма [[2015-ӧд во]]ын.

Гижӧдъяссӧ рочӧдӧма. «Руб» висьт вуджӧдӧмаӧсь [[эст кыв]] вылӧ.

Иван Ногиев некымынысь вермывлӧма «Эзысь борд» республикаса литературнӧй конкурсын.

[[Коми гижысь котыр|Россияса гижысь котырын]] [[2014-ӧд во]]сянь.

== Повесьтъяс ==
* Виччысян кӧ — воа. [Повесьт] // Войвыв кодзув. [[2009-ӧд во|2009]]. 1 №. Л.б. 20-42; 2 №. Л.б. 6-31.
* Лӧгасьӧмнад овны лёк. [Повесьт] // Войвыв кодзув. [[2011-ӧд во|2011]]. 4 №. Л.б. 30-50; 5 №. Л.б. 11-32; 
* Олӧмыс — ворсӧм. [Повесьт] // Войвыв кодзув. [[2011-ӧд во|2011]]. 12 №. Л.б. 3-28; [[2012-ӧд во|2012]]. 1 №. Л.б. 3-34; 2 №. Л.б. 7-34.
* Виччысьтӧм шуд. [Повесьт] // Войвыв кодзув. [[2013-ӧд во|2013]]. 3 №. Л.б. 23-49; Л.б. 24-48.
* Ёма. [Повесьт] // Войвыв кодзув. [[2016-ӧд во|2016]]. 5 №. Л.б. 19-46.
* Век ӧд он дзебсясь... [Повесьт]  // Войвыв кодзув. [[2016-ӧд во|2016]]. 11 №. Л.б. 7-38; 12 №. Л.б.7-34.
* Бергӧдтӧм томдыр [Повесьт]  // Войвыв кодзув. [[2017-ӧд во|2017]]. 9 №. Л.б. 14-40.
* Генерал гӧтыр [Повесьт]  // Войвыв кодзув. [[2018-ӧд во|2018]]. 1 №. Л.б. 6-43.
* Менам пиукыс, менам [Повесьт]  // Войвыв кодзув. [[2019-ӧд во|2019]]. 9 №. Л.б. 13–36.
* Букыш гожӧм [Повесьт] // Войвыв кодзув. [[2020-ӧд во|2020]]. 8 №. Л.б. 8-45.

== Небӧгъяс ==
* Винегрет. — [[Сыктывкар]]: [[Кола (небӧг лэдзанін)|Кола]], [[2011 во|2011]].

== Ӧшмӧсъяс ==
* [http://www.finnougoria.ru/logos/proza/2207/22779 Россияса Фин-йӧгра культура шӧринса сайт вылын И.И. Ногиевлӧн олан туй]
* [http://www.finnougoria.ru/logos/proza/2208/ Россияса Фин-йӧгра культура шӧринса сайт вылын И.И. Ногиевлӧн гижӧдъяс (комиӧн да роч кыв вылӧ вуджӧдӧмӧн)]
* [http://finnougr.ru/news/index.php?ELEMENT_ID=8917&phrase_id=319404 В Усть-Куломе презентовали «Винегрет»]

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Кулӧмдін]]
[[Категория:Чужисны 1952 воын]]
[[Категория:Коми гижысь котырӧ пырысьяс]]
