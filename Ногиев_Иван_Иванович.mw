{{Персоналия}}
'''Ногиев Иван Иванович''' (Парма Вань, [[1952]]) — [[коми кыв|коми]] [[коми гижысьяс анбур серти|гижысь]].

== Олан туй ==
Иван Ногиев чужӧма [[1952-ӧд во]]ся [[кӧч тӧлысь 18-ӧд лун]]ӧ [[Коми Республика]]ын [[Кулӧмдін сикт овмӧдчӧмин]]са [[Парма (Кулӧмдiн район)|Парма]] [[грезд]]ын. [[1969-ӧд во]]ын помалӧма [[Кулӧмдінса школа|Кулӧмдінса шӧр школа]]. [[1973-ӧд во]]ын Егорьевскын гражданскöй авиациялысь авиационно-техническöй училище помалöм бöрын куим во уджалӧма [[Печора]]са аэропортын: вӧлӧма МИ-6 вертолётъяс дзоньталысь техник-механикӧн Гражданскӧй авиацияса Коми управленньӧлӧн Печораса ӧтувтӧм авиаотрядын. [[1981 во]]сянь [[Сыктывкарса канму университет]]лысь физико-математическöй факультет помалöм бöрын куим во велöдӧма физика [[Кулӧмдiн]]са школаын. [[1984 во]]сянь [[2003-ӧд во]]ӧдз уджалӧма Кулӧмдінса РОВД-са милицияын тыр арлыдтöмаяслöн делöяс серти инспекторöн, петӧма пенсия вылö, олö [[Кулӧмдiн]]ын.

== Гижан удж ==
Иван Ногиевлӧн литературнӧй гусяним — Парма Вань. Гижны босьтчӧма ыджыдӧн нин. Гижö комиöн челядьлы, серамбана висьтъяс, а сідзжӧ повесьтъяс. Медводдза гижӧдсӧ йӧзӧдӧма [[1993-ӧд во]]ын [[Парма гор (газет)|«Парма гор»]] газетын. [[1994-ӧд во|1994-ӧд]] да [[1995-ӧд во]]ын висьтъяс йӧзӧдӧм бӧрын сизим во вылӧ коставлӧма, сэсся бара босьтчӧма гижны. Повесьтъяс да висьтъясыс 2001-ӧд восянь йӧзӧдлӧмаӧсь [[Войвыв кодзув (журнал)|«Войвыв кодзув»]] да [[Чушканзі (журнал)|«Чушканзі»]] журналъясын.

Медводдза «Винегрет» небӧгас пыртӧма 22 висьт да 2 повесьт.

Гижӧдъяссӧ рочӧдӧма. «Руб» висьт вуджӧдӧмаӧсь [[эст кыв]] вылӧ.

Иван Ногиев некымынысь вермывлӧма «Эзысь борд» республикаса литературнӧй конкурсын.

[[Коми гижысь котыр|Россияса гижысь котырын]] [[2014-ӧд во]]сянь.

== Висьт да повесьтъяс ==
* Утка кыйӧм. [Висьт] // «Войвыв кодзув». [[2003-ӧд во|2003]].
* А комиясыд медсюсьӧсь. [Висьт] // Чушканзі. [[2008-ӧд во|2008]].
* Виччысян кӧ — воа. [Повесьт] // Войвыв кодзув. [[2009-ӧд во|2009]].
* Эн юась, мый оз ков. [Висьт] // Чушканзі. [[2010-ӧд во|2010]].
* Лӧгасьӧмнад овны лёк. [Повесьт] // Войвыв кодзув. [[2011-ӧд во|2011]].
* Олӧмыс ворсӧм. [Повесьт] // Войвыв кодзув. [[2011-ӧд во|2011]]—[[2012-ӧд во|2012]].
* Виччысьтӧм шуд. [Повесьт] // Войвыв кодзув. [[2013-ӧд во|2013]].

== Небӧгъяс ==
* Винегрет. — [[Сыктывкар]]: [[Кола (небöг лэдзанiн)|Кола]], [[2011 во|2011]].

== Öшмӧсъяс ==
* [http://www.finnougoria.ru/logos/proza/2207/22779 Россияса Фин-йӧгра культура шӧринса сайт вылын И.И. Ногиевлӧн олан туй]
* [http://www.finnougoria.ru/logos/proza/2208/ Россияса Фин-йӧгра культура шӧринса сайт вылын И.И. Ногиевлӧн гижӧдъяс (комиӧн да роч кыв вылӧ вуджӧдӧмӧн)]
* [http://finnougr.ru/news/index.php?ELEMENT_ID=8917&phrase_id=319404 В Усть-Куломе презентовали «Винегрет»]

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Кулӧмдiн]]
[[Категория:Чужисны 1952 воын]]
[[Категория:Коми гижысь котырӧ пырысьяс]]
