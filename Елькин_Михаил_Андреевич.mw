{{Персоналия}}
'''Елькин Михаил Андреевич''' ([[1958]]) — [[коми кыв|коми]] [[Коми гижысьяс анбур серти|поэт]], вуджӧдчысь.

== Олан туй ==
Михаил Елькин чужӧма [[Сыктывдін район]]са [[Сёська (Сыктывдін район)|Сёська]] сиктын [[1958]] вося [[21 вӧльгым|вӧльгым тӧлысь 21-ӧд лунӧ]].

Сёська сиктын 8 вося школа помалӧм бӧрын кык во велӧдчӧма [[Выльгорт (Сыктывдін район)|Выльгортса]] видз-му техникумын. Сӧветскӧй Армиаысь воӧм бӧрын керкаяс кыпӧдӧма да вӧр кылӧдӧма. Уджалӧма кочегарӧн, гидрологӧн.

[[1986-ӧд во]]сянь уджалӧма [[Войвыв кодзув (журнал)|«Войвыв кодзув»]] журналын, [[1996-ӧд во]]сянь — медшӧр редакторӧн. [[1987-ӧд во]]ын помалӧма [[Сыктывкар]]ын уджалысь том войтырлысь рытъя школа, [[1993-ӧд во]]ын — [[Москва]]ын А. М. Горький нима Литературнӧй институт.

== Гижан удж ==
Медводдза кывбурсӧ йӧзӧдӧма [[1974-ӧд во]]ын [[Войвыв кодзув (журнал)|«Войвыв кодзув»]] журналын. Сылӧн петавлӧма некымын кывбур чукӧр [[коми кыв|комиӧн]] да [[роч кыв]] вылӧ вуджӧдӧмӧн: «Ӧзын» ([[1986]]), «Восьса сьӧлӧмӧн» ([[1989]]), «Лысва» ([[1994]]), «Бурас эскӧмӧн» ([[2000-ӧд во|2000]]), «Арся дзоридзьяс» ([[2004-ӧд во|2004]]), «Кодзула эжа» ([[2013-ӧд во|2013]]), «Зарава» ([[2018-ӧд во|2018]]).

[[1991-ӧд во]]янь пырӧ [[Коми гижысь котыр|Россияса гижысь котырӧ]].

== Небӧгъяс ==
* Ӧзын: кывбуръяс. — [[Сыктывкар]]: [[Коми небӧг лэдзанін|Коми кн. изд-во]], [[1986]]. — 48 л.б.
* Восьса сьӧлӧмӧн: кывбуръяс [«Ордым» ӧктӧдысь]. — [[Сыктывкар]]: [[Коми небӧг лэдзанін|Коми кн. изд-во]], [[1989]]. — 32 л.б.
* Лысва: кывбуръяс / Ред. А.В. Тентюков; Серпасаліс Г.Н. Шарипков. — [[Сыктывкар]]: [[Коми небӧг лэдзанін|Коми книжнӧй издательство]], [[1994]]. — 64 л.б. (тираж — 1000 экз.)
* Бурас эскӧмӧн: кывбуръяс, вуджӧдӧмъяс. — [[Сыктывкар]]: [[Коми небӧг лэдзанін]], [[2000-ӧд во|2000]]. — 128 л.б.
* Арся дзоридзьяс: кывбуръяс. — [[Сыктывкар]]: [[Коми небӧг лэдзанін]], [[2004-ӧд во|2004]]. — 158 л.б.
* Кодзула эжа: кывбуръяс. — [[Сыктывкар]]: [[Коми гижысь котыр|Коми Республикаса гижысь котыр]], [[2013-ӧд во|2013]]. — 142 л.б.
* Зарава: кывбуръяс. — [[Сыктывкар]]: [[Коми гижысь котыр|Коми Республикаса гижысь котыр]], [[2018-ӧд во|2018]].

== Наградаяс ==
* Коми Республикаса культураын нимӧдана уджалысь
* Коми Республикаса канму премиа кыкысь босьтысь (литература юкӧнын [[Куратов Иван Алексеевич|И.А. Куратов]] нима премиа) [[Жаков Каллистрат Фалалеевич|К. Жаковлысь]] «Биармия» поэма комиӧдӧмысь ([[1996]])
* Коми Республикаса Веськӧдлан котыр премиа босьтысь ([[2007]])

== Ӧшмӧсъяс ==
* [http://www.nbrkomi.ru/kk/base/raiony/syktyvdin/literatura/ Коми Республикаса национальнӧй библиотека]
* Календарь знаменательных и памятных дат. Республики Коми на 2008 год. — [[Сыктывкар]], [[2007]]. — С. 63—64.
* [http://wiki.komikyv.org/index.php/Елькин_Михаил_Андреевич#.D0.9C.D1.83.D0.BA.D3.A7.D0.B4_.D0.B3.D0.B8.D0.B6.D3.A7.D0.B4.D1.8A.D1.8F.D1.81 М.А. Елькин йылысь ФУ-Лаб сайтын]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми вуджӧдчысьяс]]
[[Категория:Сёська сикт овмӧдчӧмин]]
