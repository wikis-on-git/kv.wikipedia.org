'''Дёмин Владимир Николаевич''' (комиӧн – Микол Володь; [[1938]]–[[1999]]) – [[коми литература]] [[туялысь]], критик, филология наукаясса доктор ([[1995]]), [[Россияса гижысь котыр]]ӧ пырысь ([[1997]]).

== Олан туй ==
* Владимир Дёмин чужис [[1938]] вося [[28 сора|сора тӧлысь 28 лунӧ]] [[Сыктывкар]]ын. [[1955]] воын помаліс 12-ӧд №-а сыктывкарса шӧр школа, [[1960]] воын — [[Коми канмуса педагогика институт]]ысь история-филология факультет, кӧні босьтіс роч кыв, литература да история велӧдысьлысь специальносьт. Сэки жӧ ([[1960]]) кутіс велӧдны роч кыв да литература [[Усвавом]]са шӧр школаын.
* [[1969]] восянь уджаліс ассистентӧн Коми пединститутса литература кафедраын, [[1971]] восянь —  СССР-са наукаяс академиялӧн Коми филиалысь [[Кыв, литература да история институт]]ын младший научный сотрудник.
* Вежсяндыр-перестройка кадö сiйö бöр воис велöдысьясöс сöвмöдан институтысь уджавны [[Кыв, литература да история институт]]ö, босьтчис веськöдлыны литература юкöнöн.
* Кувсис [[1999]] вося [[23 сора|сора тӧлысь 23 лунӧ]] Сыктывкарын операция дырйи, гуалӧма Шӧр шойна вылӧ.

== Туялан удж ==
[[1978]] воын йӧзӧдіс «Коми поэма» монография. [[1979]] воын дорйис филологияса кандидат ним вылӧ диссертация.

Владимир Дёминлӧн вӧлiны ыджыд кӧсйӧмъяс, медтӧдчанаыс на пиысь — гижны коми литературалысь выль история. Жаль, тайӧ уджтасыс коли сӧмын кабалаын, дасьтӧм текстсӧ сетiсны [[Коми наука шӧрин|Коми туялан шӧрин]]са архивӧ, эз йӧзӧдны. Та вылӧ видзӧдтӧг водза-водз кувтӧдзыс В.Н. Дёмин унатор удитiс вӧчны: гижис да дорйис докторлысь диссертация, йӧзӧдiс некымын ыджыд монография, котыртлiс гырысь конференцияяс, бергӧдiс [[Жаков Пальӧ Кальӧ|Каллистрат Жаковлысь]] да [[Лыткин Георгий Степанович|Георгий Лыткинлысь]] нимъяссӧ, дасьтiс коми литература историялысь выль бала, пуктiс панас «Сыктывкар» общественнӧй котырлы. Ставсӧ сiйӧ йӧзӧдiс 213 туялан удж.

== Небӧгъяс ==
* Дёмин В.Н. Коми поэма. – Сыктывкар, [[1978]].
* Дёмин В.Н. Знакомство с поэзией И.А. Куратова на уроках русской литературы. – Сыктывкар, [[1988]].
* Дёмин В.Н. На небе звезда: Введение в теорию и историю коми поэзии. – Сыктывкар, [[Коми небöг лэдзанiн|Коми кн. изд-во]], [[1995]]. 
* Дёмин В.Н. История и типология жанров коми поэзии. – [[1997]].
* Дёмин В.Н. Рифмою крылатой свяжем мы строки... – [[1999]].

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. – Сыктывкар, [[2000]]. – 212 с.
* [http://komipress.ru/smi/issue.php?id=890816&doc_year=2013 Цыпанов Йӧлгинь. Мукӧдсьыс ёна торъяліс // «Коми му» газет, 2013 во. Моз тӧлысь 15-ӧд лун]
* [http://history-x.ru/03/05/015.htm Дёмин Владимир Николаевич]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми литература туялысьяс]]
[[Категория:Сыктывкар]]
[[Категория:Кыв, литература да история институт]]
