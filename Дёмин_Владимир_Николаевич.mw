{{Персоналия}}
'''Дёмин Владимир Николаевич''' (комиӧн – Микол Володь; [[1938]]–[[1999]]) – [[коми литература]] [[туялысь]], критик, филология наукаясса доктор ([[1995]]), [[Россияса гижысь котыр]]ӧ пырысь ([[1997]]).

== Олан туй ==
* Владимир Дёмин чужис [[1938]] вося [[28 сора|сора тӧлысь 28 лунӧ]] [[Сыктывкар]]ын.
* [[1955]] воын помаліс 12-ӧд №-а сыктывкарса шӧр школа, [[1960]] воын — [[Коми канмуса педагогика институт]]ысь история-филология факультет, кӧні босьтіс роч кыв, литература да история велӧдысьлысь специальносьт. Сэки жӧ ([[1960]]) кутіс велӧдны роч кыв да литература [[Усвавом]]са шӧр школаын.
* [[1969]] восянь уджаліс ассистентӧн Коми пединститутса литература кафедраын, [[1971]] восянь —  СССР-са наукаяс академиялӧн Коми филиалысь [[Кыв, литература да история институт]]ын младший научный сотрудник. [[1986]]-сянь Велӧдысьяслысь тӧдӧмлун да сям кыпӧдан-сӧвмӧдан институтын веськӧдліс роч кыв да литература кафедраӧн. Вежсяндыр-перестройка кадӧ сійӧ бӧр воис велӧдысьясӧс сӧвмӧдан институтысь уджавны [[Кыв, литература да история институт]]ö, [[1990]] вося [[16 косму|косму тӧлысь 16 лунсянь]] босьтчис веськӧдлыны литература юкӧдӧн.
* Кувсис [[1999]] вося [[23 сора|сора тӧлысь 23 лунӧ]] Сыктывкарын операция дырйи, гуалӧма Шӧр шойна вылӧ.

== Туялан удж ==
[[1978]] воын йӧзӧдіс «Коми поэма» монография. [[1979]] воын дорйис филологияса кандидат ним вылӧ диссертация. [[1995]] вося [[вӧльгым тӧлысь]]ӧ В.Н. Дёмин дорйис филологияса доктор ним вылӧ диссертациа, нимыс — «История и типология жанров коми поэзии XX века». [[1997]] восянь Россияса гижысь котырын. [[1998]] воын сылы сетӧма наука юкӧнын [[Коми Республика]]са канму премиа.

Владимир Дёмин мукӧдыскӧд ӧтув гижис куим тома «Истории коми литературы» монография, 10-ӧд класслы коми литератураысь учебник. Гижис [[Жаков Пальӧ Кальӧ|Палалей Кальӧ]], [[Ванеев Альберт Егорович|Альберт Ванеев]], [[Васютов Юрий Константинович|Юрий Васютов]], [[Попов Серафим Алексеевич|Серафим Попов]], [[Юшков Геннадий Анатольевич|Геннадий Юшков]] да мукӧдлӧн гижан сям да творчество йылысь.

Владимир Дёминлӧн вӧліны ыджыд кӧсйӧмъяс, медтӧдчанаыс на пиысь — гижны коми литературалысь выль история. Жаль, тайӧ уджтасыс коли сӧмын кабалаын, дасьтӧм текстсӧ сетісны [[Коми наука шӧрин|Коми туялан шӧрин]]са архивӧ, эз йӧзӧдны. Та вылӧ видзӧдтӧг водза-водз кувтӧдзыс В.Н. Дёмин унатор удитіс вӧчны: гижис да дорйис докторлысь диссертация, йӧзӧдіс некымын ыджыд монография, котыртліс гырысь конференцияяс, бергӧдіс [[Жаков Пальӧ Кальӧ|Каллистрат Жаковлысь]] да [[Лыткин Георгий Степанович|Георгий Лыткинлысь]] нимъяссӧ, дасьтіс коми литература историялысь выль бала, пуктіс панас «Сыктывкар» общественнӧй котырлы. Ставсӧ сійӧ йӧзӧдіс 213 туялан удж.

== Небӧгъяс ==
* Дёмин В.Н. Коми поэма. — [[Сыктывкар]], [[1978]].
* Дёмин В.Н. Знакомство с поэзией И.А. Куратова на уроках русской литературы. — [[Сыктывкар]], [[1988]].
* Дёмин В.Н. На небе звезда: Введение в теорию и историю коми поэзии. — [[Сыктывкар]]: [[Коми небӧг лэдзанін|Коми кн. изд-во]], [[1995]]. 
* Дёмин В.Н. История и типология жанров коми поэзии. — [[Сыктывкар]], [[1997]].
* Дёмин В.Н. Рифмою крылатой свяжем мы строки... — [[Сыктывкар]], [[1999]].

== Наградаяс ==
* Наука юкӧнын Коми Республикаса канму премиа ([[1998]])

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. – Сыктывкар, [[2000]]. – 212 с.
* [http://komipress.ru/smi/issue.php?id=890816&doc_year=2013] [[Цыпанов Евгений Александрович|''Цыпанов Йӧлгинь'']]. Мукӧдсьыс ёна торъяліс // [[Коми му (газет)|«Коми му»]], [[2013 во|2013]]. Моз тӧлысь 15-ӧд лун.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми литература туялысьяс]]
[[Категория:Сыктывкар]]
[[Категория:Кыв, литература да история институт]]
[[Категория:Чужисны 1938 воын]]
[[Категория:Кулісны 1999 воын]]
