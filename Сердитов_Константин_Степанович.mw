'''Сердитов Константин Степанович''' (Скӧр Кӧсьта; [[1961]]) — [[коми кыв|коми]] [[Коми гижысьяс анбур серти|поэт]], журналист.

== Олан туй ==
Константин Сердитов чужис [[Коми АССР]]-ын [[Луздор район]]са [[Сернӧс (Луздор район)|Сернӧс]] сиктын [[1961]] воын.

А. А. Жданов нима Ленинградса канму университетысь журналистика факультет  помалӧм бӧрын уджалӧ Луздор районса [[Знамя труда (газет)|«Знамя труда»]] газет редакциаын экономика юкӧнӧн веськӧдлысьӧн.

== Гижан удж ==
К. Сердитов гижӧ кывбуръяс [[коми кыв|комиӧн]] и [[роч кыв|рочӧн]]. Коми кывбуръяссӧ йӧзӧдлісны «Знамя труда» газетын, [[Войвыв кодзув (журнал)|«Войвыв кодзув»]] журналын, «Мелілуныс пыдӧстӧм и помтӧм» ӧтувъя чукӧрын. [[2008]] воын петіс «Ас ордым» кывбур чукӧр.

Гуся нимыс — Скӧр Кӧсьта.

Кывбуръяс вылас пуктӧма сьыланкывъяс. «Мувыв олӧмлӧн оз помась нэмыс» кывбурыс лои [[Луздор район]]са кыпӧн (шыладыс [[Перепелица Яков Сергеевич|Яков Перепелицалӧн]]).		.

== Небӧгъяс ==
Ас ордым: кывбуръяс / Скӧр Кӧсьта. — [[Абъячой]]: Центр. б-ка им. [[Юхнин Василий Васильевич|В. В. Юхнина]], [[2008]]. — 60 л.б.

== Общественнӧй удж ==
Нырщикалӧ [[Коми войтыр (ӧтмунӧм)|«Коми войтыр»]] ӧтмунӧмын. Уна во чӧж нин веськӧдлӧ «Коми войтыр» ӧтмунӧмлӧн Луздорса юкӧнӧн, пырӧ ӧтмунӧмлӧн Исполкомӧ.

== Ӧшмӧсъяс ==

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Журналистъяс]]
[[Категория:Сернӧс сикт овмӧдчӧмин]]
[[Категория:Коми войтыр (ӧтмунӧм)]]
