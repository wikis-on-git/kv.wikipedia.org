{{Персоналия}}

'''Столповский Пётр Митрофанович''' ([[1943 во|1943]]) — [[Коми республика|Комиысь]] [[роч кыв|роч]] [[Роч гижысьяс анбур серти|гижысь, вуджӧдчысь]]. Пырӧ челядьлы да томуловлы гижысьяслӧн россияса товариществоӧ, [[Россия]]са гижысь да журналист котыръясӧ.

== Олан туй ==
Пётр Столповский чужӧма [[1943 во]]ся [[4 кос му|косму тӧлысь 4-ӧд лунӧ]] [[Красноярск край]]са Ачинск [[кар]]ын, кытчӧ сылысь семьясӧ [[Айму вӧсна Ыджыд тыш]] кадӧ вӧлі мӧдӧдӧма эвакуацияӧ. Батьыс — М.С. Столповский — журналист, вӧлі репрессируйтӧма. Челядьдырйиыс кольӧма [[Воронеж обласьт]]са Улыс Ведуга [[сикт]]ын – мамыслӧн чужанінас, кытчӧ локтӧмаӧсь немечьясысь сиктсӧ мездӧм бӧрын.

Уджалӧма 15 арӧссянь, босьтӧма стрӧительлысь некымын профессия. Уджавлӧма Сибырын, Шӧр Азияын, Войвылын, Ылі Асыввылын. Журналисталӧма [[Воронеж обласьт]]са, Сибырса, [[Казахстан]]са, [[Крым]]са газетъясын. Куим во служитӧма армияын Байкалсайса степьясын, сынӧд дӧзьӧритан войскаясын, [[СССР]]—[[Китай]] суйӧрын.

[[1973 во]]ын локтӧма [[Сыктывкар]]ӧ, журналисталӧма. [[1980 во]]ын помалӧма [[Коми канмуса педагогика институт]]ысь филология пакультет. Вӧлӧма [[Коми небӧг лэдзанін]]ын редакторӧн ([[1983 во]]сянь), директорӧн ([[1999 во]]сянь).

== Гижан удж ==
Дасьтӧма да йӧзӧдӧма некымын проза небӧг. [[Роч кыв]] вылӧ вуджӧдӧма [[коми литература]]ысь да [[фольклор]]ысь гижӧдъяс: [[Безносиков Владимир Иванович|В.И. Безносиковӧс]], [[Куратова Нина Никитична|Н.Н. Куратоваӧс]], [[Белых Иван Ильич|И.И. Белыхӧс]]. Вуджӧдӧм коми йӧзкостса [[мойд]]ъяс йӧзӧдӧма «Три стрелы» ([[1998]]), «Солнцеликие братья» ([[2007]]) да «Доброе слово» ([[2008 во|2008]]) небӧгъясын.

Дасьтывлӧма да редактируйтӧма Коми му йылысь энциклопедияяс, сборникъяс, альманахъяс. «Коми — край далекий и близкий» ([[2003]]) сборникысь сылы сетӧма «Моя малая родина» ставроссияса конкурслӧн Диплом да II премия.

«Дай доброты его сердечку» повесьтысь», мый сиӧма войнабӧрся челядьдырйи, Столповскийлы сетӧма челядьлы до томуловлы медбур художествоа гижӧд дасьтӧм вылӧ ставроссияса конкурслысь II премия ([[1980]]—[[1982]]).

[[1970 во]]сянь пырӧ СССР-са журналист котырӧ, [[1982 во]]сянь — СССР-са гижысь котырӧ.

[[1999 во]]сянь – наукаяс да искусствояс Петр академияса член-корреспондент.

Редактируйтӧма «Республика Коми» куим тома энциклопедия ([[1997]], [[1999]], [[2000]]).

== Небӧгъяс ==
== Ӧшмӧсъяс ==
*. Кулешов А. Сердечная доброта // Москва. [[1983]]. № 6.
* Очирова Т. По-людски // Лит. Россия. [[1986]], 19 сент.
* [[Микушев Анатолий Константинович|''Микушев А.К.'']] На таежных просторах. — [[Москва|М.]], [[1986]].
* [[Мирошниченко Надежда Александровна|''Мирошниченко Н.А.'']] Петр Столповский: [О творчестве писателя] // Молодежь Севера. [[1983]], 20 февр.
* [[Дёмин Владимир Николаевич|''Демин В.'']] Петр Митрофанович Столповский // Писатели Коми: биоблиографический словарь: В 2 т. — [[Сыктывкар]], [[1996]]. — Т. 2.
* [[Мартынов Валерий Иванович|''Мартынов В.И.'']] Столповский Петр Митрофанович // Мартынов В.И. Литераторы земли Коми: биобиблиографический словарь-справочник. — [[Сыктывкар]], [[2000]].
* [http://soyuz-pisateley.komi-nao.ru/persona/stolpovskii-petr-mitrofanovich Коми гижысь котыр]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Сыктывкар]]
[[Категория:Чужисны 1943 воын]]
[[Категория:Чужисны косму тӧлысь 4-ӧд лунӧ]]
[[Категория:Коми Республикаса культураын нимӧдана уджалысьяс]]
[[Категория:Россияса культураын нимӧдана уджалысьяс]]
[[Категория:Коми гижысь котырӧ пырысьяс]]
