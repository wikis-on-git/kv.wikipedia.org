'''Коми Республикаса Каналан Сӧвет''' ([[роч кыв|рочӧн]]: Государственный Совет Республики Коми) — [[Коми Республика]]ын оланпасъяс дасьтан ӧти палата каналан орган.

Медводдз вӧлі бӧрйӧны 50 депутатӧс: 20 мортӧс — ӧти депутатӧн быд кар да районсянь, 30 мортӧс — быд бӧрйысян кытшсянь. Депутатӧн вермисны бӧрйыны мортӧс, кодлы тырис 21 арӧс да оліс Коми муын 5 воысь не этшаджык. Депутатӧн эз вермыны лоны министръяс, канму комитетӧн да веськӧдлан котыръясӧн веськӧдлысьяс. Каналан Сӧвет бӧрйӧны 4 во кежлӧ.<ref>''Гаврюсов Ю.'' Государственный Совет Республики Коми // Республика Коми: Энциклопедия: в 3-х т. — Сыктывкар, 1997. — Т. 1. — С. 379.</ref>

Каналан Сӧвет:
* Вынсьӧдӧ [[Коми Республикаса Оланподув|Оланподув]], пыртӧ вежсьӧмъяс да содтӧдъяс;
* Вынсьӧдӧ оланпасъяс;
* Бӧрйӧ Каналан Сӧветса Веськӧдлысьӧс да вежысьясӧс, Каналан Сӧветса комитетъясӧн веськӧдлысьясӧс да вежысьяссӧ;
* Вынсьӧдӧ Республикаса бюждет;
* Вынсьӧдӧ Конституционнӧй ёрдса ёрдъясӧс да видлалӧ Коми Республикаса Прокурорӧс индӧмкӧд цитчӧм юалӧмъяс, и с.в.

== Сӧветӧн веськӧдлысьяс ==
* [[1995 во|1995]], [[22 тӧв шӧр|тӧвшӧр тӧлысь 22 лун]] — [[2001 во|2001]], [[16 ӧшым|ӧшым 16 лун]] — [[Торлопов Ӧльӧксан Володь]]
* [[2002 во|2002]], [[23 тӧв шӧр|тӧвшӧр тӧлысь 23 лун]] — [[2003 во|2003]], [[2 рака|рака тӧлысь 2 лун]] — [[Борисов Евгений Николаевич]]
* [[2003 во|2003]], [[17 рака|рака тӧлысь 17 лун]] — [[2005 во|2005]], [[28 вӧльгым|вӧльгым тӧлысь 28 лун]] — [[Кулаков Иван Егорович]]
* [[2005 во|2005]], [[вӧльгым тӧлысь]] — [[2006 во|2006]], [[урасьӧм тӧлысь]] — [[Безносиков Алексей Семёнович]], веськӧдлысьлысь удж вӧчысь
* [[2006 во|2006]], [[16 урасьӧм|урасьӧм тӧлысь 16 лун]] — [[2012 во|2012]], [[7 вӧльгым|вӧльгым тӧлысь 7 лун]] — [[Истиховская Марина Дмитриевна]]
* [[2012 во|2012]], [[22 вӧльгым|вӧльгым тӧлысь 22 лун]] — [[2015 во|2015]], [[13 кӧч|кӧч тӧлысь 13 лун]]  — [[Ковзель Игорь Владимирович]]
* [[2015 во|2015]], [[28 кӧч|кӧч тӧлысь 28 лун]] — [[Дорофеева Надежда Борисовна]]

== Медводдза созыв ==
Сӧветӧн веськӧдлысьӧн бӧрйӧма [[Торлопов Владимир Александрович|Владимир Торлопов]], вежысьясӧн — [[Кулаков Иван Егорович|Егор Кулаков]] да [[Марков Валерий Петрович|Валерий Марков]].

== Мӧд созыв ==
== Коймӧд созыв ==
== Нёльӧд созыв ==
== Витӧд созыв ==
=== Витӧд созывын фракциаяс ===
{| class="wikitable"
|-
! Фракциа !! Веськӧдлысь !! Депутат лыд
|-
| [[Ӧтувъя Россия]] || [[Макаренко Александр Петрович]] || 24
|-
| [[КПРФ]] || [[Шулепов Вячеслав Иванович]] || 3
|-
| [[ЛДПР]] || [[Брагин Михаил Анатольевич]] || 2
|-
| [[Справедливӧй Россия]] || [[Скоробогатова Вера Игоревна]] / [[Величко Илья Николаевич]] || 1
|}

== Квайтӧд созыв ==
=== 2015 во ===
Медводдза чукӧртчылігас бӧрйӧма сӧмын Сӧветӧн веськӧдлысь ([[Дорофеева Надежда Борисовна|Надежда Дорофеева]]) (Ӧтувъя Россия); комитетӧн веськӧдлысьясӧс абу бӧрйӧмаӧсь. Мӧд чукӧртчылігас ([[15 йирым|йирым тӧлысь 15-ӧд лун]]) став должносьтӧ пуксисны «Ӧтувъя Россия» ютырӧ пырысьяс: Каналан Сӧветса веськӧдлысьлӧн медводдза вежысьӧн бӧрйӧма [[Макаренко Александр Петрович|Александр Макаренко]], вежысьясӧн — [[Косов Владимир Алексеевич|Владимир Косов]] да [[Жиделева Валентина Васильевна|Валентина Жиделева]], оланпас дасьтӧм да меставывса веськӧдлӧм комитетӧн веськӧдлысьӧн — [[Нестерова Нина Александровна|Нина Нестерова]], социальнӧй политика комитетӧн веськӧдлысьӧн — [[Паншина Наталья Николаевна|Наталья Паншина]], вӧр-ва ресурс, вӧр-ваӧн вӧдитчӧм да экология комитетӧн веськӧдлысьӧн — [[Смалий Василий Михайлович|Василий Смалий]]. [[Медведев Иван Владимирович|Иван Медведевӧс]] пуктісны сьӧмкуд, вот да экономика политика комитетын веськӧдлысьӧс вежысьӧн. [[Марков Валерий Петрович|Валерий Марковӧс]] вӧзйӧма Коми Республикаса Каналан Сӧветсянь Рочмуса Федеральнӧй Собранньӧлӧн Федерация Сӧветӧ пырысьӧн.<ref>[http://www.komiinform.ru/news/128163/ Единороссы определились с ключевыми постами в парламенте // «Комиинформ» юӧр сетан агентство (2015.10.15; рочӧн)]</ref> Регламент да депутат этика комиссияса веськӧдлысьӧс вежысьӧн бӧрйӧма [[Жариков Владимир Сергеевич|Владимир Жариков]].<ref>[http://www.komiinform.ru/news/128170/ Вице-спикерами регионального парламента стали Владимир Косов и Валентина Жиделева // «Комиинформ» юӧр сетан агентство (2015.10.15; рочӧн)]</ref>

Сьӧмкуд, вот да экономика политика комитетӧн веськӧдлысьӧн бӧрйӧма [[Шатохин Дмитрий Александрович|Дмитрий Шатохин]], коді таӧдзыс юрнуӧдіс [[Кулӧмдін район]]са администрацияӧн.

=== Квайтӧд созывын фракциаяс ===
{| class="wikitable"
|-
! Фракциа !! Веськӧдлысь !! Депутат лыд
|-
| [[Ӧтувъя Россия]] || [[Макаренко Александр Петрович]] || 26
|-
| [[Справедливӧй Россия]] || [[Саладина Татьяна Алексеевна]] || 2
|-
| [[КПРФ]] || [[Михайлов Олег Алексеевич]] || 1
|-
| [[ЛДПР]] || [[Брагин Михаил Анатольевич]] || 1
|-
|}

=== 2016 во ===
Коми Республикаса каналан сӧветын вежсьӧмъяс лоины 2016 вося бӧрйысьӧмъяс дырйи. [[Марков Валерий Петрович|Валерий Марков]], коді сенатораліс, да Анатолий Родов пыдди, коді [[2015 во]]сянь босьтчис веськӧдлыны [[Луздор район]]ӧн, [[2016 во]]ся бӧрйысьӧмъяс дырйи Коми Республикаса каналан сӧветса депутатъясӧс лоины Физкультура да спорт агентствоӧн вӧвлӧм веськӧдлысь Степан Чураков (Лунвыв кытшсянь) да Емдін районса бурдӧдчанінысь тэрыб отсӧгса фельдшер Андрей Климушев (Рытыввыв кытшсянь).<ref>[https://komiinform.ru/news/139526/ Вновь избранным парламентариям Коми вручили значки и удостоверения // «Комиинформ» юӧр сетан агентство (2016.09.23 лун; рочӧн)]</ref>

[[Шатохин Дмитрий Александрович|Дмитрий Шатохин]] пыдди, кодӧс Коми Республикаса Юралысь [[Гапликов Сергей Анатольевич|С.А. Гапликов]] вӧзйис Рочмуса Федеральнӧй Собранньӧлӧн Федерация Сӧветӧ сенаторӧн, сьӧмкуд, вот да экономика политика комитетӧн босьтчис веськӧдлыны Игорь Терентьев.<ref>[https://komiinform.ru/news/139530/ Игорь Терентьев сменит кресло руководителя Управления противопожарной службы на пост председателя бюджетного комитета // «Комиинформ» юӧр сетан агентство (2016.09.23 лун; рочӧн)]</ref> Депутат мандатысь эновтчис [[Медведев Иван Владимирович|Иван Медведев]], коді лои Рочмуса Федеральнӧй Собранньӧлӧн Канму Думаса депутатӧн.

=== Мукӧдтор ===

== Ӧшмӧсъяс ==
* [http://gsrk.ru/ Коми Республикаса Каналан Сӧветлӧн сайт]

== Ыстӧдъяс ==
<references/>

[[Категория:Коми]]
