'''Коми йӧзкостса сьыланкыв''' — коми йӧз костын устнӧя артмӧм-чужӧм да бергалӧм сьыланкыв. Коми сьылан жанръяс чукӧрӧ пырӧны сьыланкывъяс, [[частушка]]яс, [[бӧрдӧдчанкыв]]ъяс. Сьыланкыв жанр чужис бӧрдӧдчанкыв подулын.

== Коми сьыланкыв велӧдан история ==
Зэв тӧдчана коми сьыланкыв чукӧртан да велӧдан историяыс. [[Микушев Анатолий Константинович|А.К. Микушев]] «Песенное творчество народа коми» монографиялӧн ([[1956]] во) I главаын вылӧ донъялӧ [[Лепёхин Иван Иванович|И. Лепёхин]], Н.И. Озерецковский, [[Надеждин Николай Иванович|Н.И. Надеждин]], [[Шренк Александр Иванович|А.И. Шренк]], П.И. Мельников, [[Савваитов Павел Иванович|П.И. Савваитов]], [[Куратов Иван Алексеевич|И.А. Куратов]], [[Юрьё Йоосеппи Вихман|Ю. Вихман]], [[Жаков Пальӧ Кальӧ|К.Ф. Жаков]], [[Сорокин Питирим Александрович|П.А. Сорокин]], А.А. Цембер, П. Анисимов, [[Савин Виктор Алексеевич|Нёбдінса Виттор]], [[Сидоров Алексей Семёнович|А.С. Сидоров]], Е.В. Гиппиус да З.Б. Эвальд, Н. Грюнфельд, П.Г. Доронин, [[Осипов Иван Александрович|И.А. Осипов]] да мукӧдлысь коми сьылан традиция туялӧмӧ пай пуктӧмсӧ.

Иван Лепёхин да Николай Озерецковский «Дневные записки путешествия по разным провинциям Российского государства» небӧгын пасйисны кык [[финн-йӧгра войтыр]]лысь ӧткодьлунсӧ — коми да мордвалысь обрядъяс да обычайяс серти ӧткодьлунсӧ; тӧдчӧдісны коми да яран костын йитӧдъяс; петкӧдлісны [[фольклор]]лысь, кыдзи историческӧй ӧшмӧслысь тӧдчанлунсӧ.

[[Надеждин Николай Иванович|Николай Надеждин]] «Народная поэзия коми-зырян» статьяын пасйӧ коми йӧзкост поэзия йылысь да пыртӧ кык бӧрдӧдчанкыв, пасйӧ, мый коми йӧз костын эмӧсь [[роч кыв|роч]] сьыланкывъяс («Во саду ли в огороде»).

[[Шренк Александр Иванович|Александр Шренк]] [[Изьва (ю)|Изьва]] сьылан традицияӧн тӧдмасьӧм бӧрын пасйӧ нывбаба да мужичӧй сьылан репертуар торъялӧм. Нывбаба бурджыка видзӧ национальнӧй традиция. Коми сьылан традицияын, Шренк серти, эм сӧмын импровизацияяс, а зумыд текста сьыланкывъяс абуӧсь. А татшӧмнас лоӧны роч сьыланкывъяс, кодъясӧс сьылӧны коми ногӧн. Сідзкӧ Шренк гӧгӧрвоис коми да роч поэзия костын йитӧдсӧ, роч сьыланкывсӧ аслыснога вежлалӧмсӧ.

== Коми сьыланкывъяс сикасалӧм ==

== Ӧшмӧсъяс ==
* История коми литературы: В 3-х т. Фольклор. — [[Сыктывкар]]: [[Коми небӧг лэдзанін|Коми кн. изд-во]], [[1979]]. — Т. 1.
* Коми фольклор: Хрестоматия / Лӧсьӧдісны да водзкывъяссӧ дасьтісны [[Филиппова Валентина Викторовна|В.В. Филиппова]], [[Коровина Надежда Степановна|Н.С. Коровина]]. — [[Сыктывкар]]: [[Коми небӧг лэдзанін|Коми кн. изд-во]], [[2002]].

== Ыстӧдъяс ==
<references/>

[[Категория:Коми фольклор]]
