'''Попова Юстина Аверкиевна''' ([[1896 во|1896]]—[[1980]]) — [[коми кыв|коми]] [[Коми гижысьяс анбур серти|гижысь]] да вуджӧдчысь.

== Олан туй ==
* [[1896 во|1896]], [[12 йирым|йирым тӧлысь 12 лун]] — чужис [[Кӧрткерӧс район]]са [[Джиян (Кӧрткерӧс район)|Джиян]] [[грезд]]ын гӧль кресьтянин семьяын.
* Помаліс [[Ыджыдвидз (Кӧрткерӧс район)|Ыджыдвиддзын]] вичкобердса школа да Усть-Сысольскса женскӧй гимназияысь 5 класс.
* Дас кык во уджаліс сиктса велӧдысьӧн. Сьӧкыда висьмӧм бӧрын сійӧ локтіс [[Сыктывкар]]ӧ, уджаліс велӧдысьяслӧн профсоюзын, радиокомитетын да республикаса газетъяслӧн редакцияясын, комиӧдліс челядьлы литература.
* [[1980]], [[3 йирым|йирым тӧлысь 3 лун]] — кувсис [[Сыктывкар]]ын.

== Гижан удж ==
Юстина Попова гижис '''Войт''' ним улын. Кыдзи ачыс шуліс: «''Гижа этша, но сьӧлӧмсянь. Сэксянь и артмӧ менам этшаникӧн, войт мындаӧн''».<ref>Рочева С.Н. Попова Юстина Аверкиевна // Литература Коми: словарь школьника / Сост. В.Н. Головина, В.А. Лимерова. Сыктывкар, 2007. С. 206</ref>

Юстина Поповалӧн медводдза кывбуръясыс петісны 1920—ӧд воясӧ [[Коми просвещенец (журнал)|«Коми просвещенец»]] да [[Войвыв кодзув (журнал)|«Ордым»]] журналъясын. Гижны босьтчӧма [[1923]]-ӧд воын на, кор велӧдіс [[Кӧрткерӧс]]са школаын. Сэки Юстина Попова гижӧма быдса тетрадь тыр кывбур да ыстӧма Сыктывкарӧ нималана гижысь [[Нёбдінса Виттор]]лы. Виктор Савин ошкыштӧма, ӧд тайӧ вӧлі коми нывбабасянь медводдза кывбур чукӧр. Та бӧрын том нывлӧн петіс [[Коми му (газет)|«Югыд туй»]] газетын «Коми аньлы» кывбур. Медводдза кывбуръясын петкӧдлӧ мича вӧр-ва серпасъяс («Тӧвся вӧрын», «Ар»), челядьлысь быдлунъя олӧм.

Водзӧ гижны кутіс челядьлы сӧмын 1950—ӧд воясӧ. Выль гижӧдъяссӧ, кыдзи и водзынсӧ, дасьтіс коми фольклор жанръяс подув вылын: [[мойд]]ъяс, [[сьыланкыв]]ъяс, [[нӧдкыв]]ъяс, [[кывбертлас]]ъяс, [[лелькуйтчанкыв]]ъяс («Кекӧнач», «Рӧдтім-гӧнитім»).

Вуджӧдіс [[коми кыв]] вылӧ челядь литература: В.М. Гаршиналысь, В.Г. Короленколысь, А.П. Гайдарлысь, Л. Кассильлысь прозасӧ. 

== Небӧгъяс ==
* Кекӧнач. — [[Сыктывкар]]: [[Коми небöг лэдзанiн|Коми кн. изд-во]], [[1962]].
* Менам нӧдкывъяс. — [[Сыктывкар]]: [[Коми небöг лэдзанiн|Коми кн. изд-во]], [[1965]].
* Другъяс. — [[Сыктывкар]]: [[Коми небöг лэдзанiн|Коми кн. изд-во]], [[1965]].
* Восьтам ӧшинь паськыда. — [[Сыктывкар]]: [[Коми небöг лэдзанiн|Коми кн. изд-во]], [[1967]] (мӧдысь петавліс [[1986]] воын).
* Мича Зоя. — [[Сыктывкар]]: [[Коми небöг лэдзанiн|Коми кн. изд-во]], [[1971]].
* Кӧчильӧй да ручильӧй. — [[Сыктывкар]]: [[Коми небöг лэдзанiн|Коми кн. изд-во]], [[1972]].

== Паметь ==

== Ӧшмӧсъяс ==
* Рочева С.Н. Попова Юстина Аверкиевна // Литература Коми: словарь школьника / Сост. В.Н. Головина, [[Лимерова Валентина Александровна|В.А. Лимерова]]. — [[Сыктывкар]], [[2007]]. — С. 204-206.
* [[Югов Степан Александрович|Югов С.]] Юстина Аверкиевна Попова (1896-1980) // Писатели Коми: биобиблиографический словарь: В 2-х т. — [[Сыктывкар]], [[2001]]. — Т. 2. — С. 167-170. 
* http://history-x.ru/03/15/078.htm

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Ыджыдвидз]]
