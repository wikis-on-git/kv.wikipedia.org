'''Раевский Степан Семёнович''' ([[1918]]-[[1996]]) — челядьлы [[коми кыв|коми]] [[коми гижысьяс анбур серти|гижысь]].

== Олан туй ==
Степан Раевский чужис  [[Вӧлӧгда губерня]]ын [[Яренск уезд]]са (ӧні — [[Сыктыв район]]са) [[Межадор (Сыктыв район)|Межадор]] сиктын [[1918]] вося [[21 кос му|косму тӧлысь 21 лунӧ]].
[[1938]] воын помаліс Коми канмуса педагогика институтысь история-филология факультет. Распределение серти уджаліс [[Изьва район]]ысь [[Мокчой (Изьва район)|Мокчойса]] шӧр школаын велӧдысьӧн. Ветліс [[Айму вӧсна Ыджыд тыш]] вылӧ. Война бӧрын вӧлі ВКП(б)-са Коми обкомын инструкторӧн. [[1949]] воын локтіс [[Коми небӧг лэдзанін]]ӧ редакторӧн. Регыдъя кадӧн лои медшӧр редакторӧн, а [[1958]] восянь — директорӧн.

Степан Раевский куліс [[1996]] вося [[29 лӧддза-номъя|лоддза-номъя тӧлысь 29 лунӧ]].

== Гижан удж ==
С.Раевский гижис новеллаяс, кодъясӧс вӧлі йӧзӧдӧма комиӧн торйӧн «Шоныд войвыв» небӧгын ([[1988]]), а сэсся рочӧн «Тёплый Север» ним улын ([[1971]]).

Гижысь отсасис том редакторъяслы да авторъяслы, сёрнитіс коми челядь литература да художественнӧй вуджӧдӧм йылысь чукӧртчӧмъяс вылын.

Йӧзӧдіс коми школаса ичӧт классъяслы учебникъяс. Медтӧдчана на пиын вӧліны куим небӧг медся ичӧт велӧдчысьяслы: «Шонді югӧр» ([[1969]]), «Асъя кыа» ([[1970]]), «Чужан му» ([[1971]]). Тайӧ уджсьыс С.С. Раевскийлы вӧлі сетӧма И.А. Куратов нима Коми АССР-са канму премиа ([[1974]]).

Степан Раевский сідзжӧ вуджӧдчис: комиӧдіс роч да ставмирса классикъясӧс — А. Гайдарӧс, А. Голубеваӧс, Р. Фраерманӧс, А. Рекемчукӧс.

С.С. Раевский — СССР-са гижысь Котырӧ пырысь ([[1957]]).

== Небӧгъяс ==
=== Комиӧн ===
=== Роч кыв вылӧ вуджӧдӧмӧн ===

== Наградаяс ==
* РСФСР культураын нимӧдана уджалысь ([[1966]])
* [[Почёт орден (СССР)|«Почёт пас»]] орден ([[1971]])
* Коми АССР-са канму премиа (И.А. Куратов нима) ([[1974]])

== Ӧшмӧсъяс ==
* [http://history-x.ru/03/16/005.htm Раевский Степан Семёнович]
* [http://www.nbrkomi.ru/page/2532 Коми Республикаса Национальнӧй библиотека]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Межадор сикт овмӧдчӧмин]]
