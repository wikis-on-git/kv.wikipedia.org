{{Кар-сикт
|Рӧм                     = Рочму
|Коми ним                = Кулӧмдiн
|Оригинал ним            = Усть-Кулом
|Канпас                  = 
|Дӧрапас                 = 
|Му                      = [[Рочму]]
|Статус                  = сикт
|Район ним               = район 
|Регион ним              = республика 
|Район                   = [[Кулӧмдiн район]]
|Регион                  = [[Коми республика]]
|Сюйӧ                    = 
|Глава                   = 
|Название главы          = 
|Панӧм                   = 
|Медводдза казьтыштӧм    = 1638
|Прежний нимъяс          = 
|Кар                     = 
|Магдебургскӧй инӧд      = 
|Инлыдпасъяс             = {{coord|||N|||E|type:city}}
|Мутас                   = 
|Высота НУМ              = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Коми кыв|коми]], [[Роч кыв|роч]]
|Кывъяс                  = 
|Олысьяс                 = 5085
 |Перепись во            = 2007
 |Олысь лыд              = 
 |Агломерация            = 
 |Войтырсикас            = коми, роч
 |Конфессионал состав    = 
|Мусерпас                = 
|Размер карты            =
|Кар мусерпас            = 
|Час кытш                = +3
|Телефон код             = +7 8 2137
|Пошта индӧс             = 168060
|Пошта индӧсъяс          = 
|Автомобиль код          = 11, 111 
|Карса лун               = 
|Каръяслӧн мутыслун      = 
|Категория Commons'ын    = 
|Прараметр1 ним          = 
|параметр1               = 
|Сайт                    = http://ust-kulom.parma.ru/
}}

'''Кулöмдiн''' ({{Lang-ru|Усть-Кулом}}) – [[Коми республика|Коми Республикалöн]] [[сикт]],  [[Кулöмдiн район|Кулöмдiн районса]] [[юрсикт]], [[Кулöмдiн овмöдчöмин|Кулöмдiн овмöдчöминса]] [[шöрсикт]]. Кулöмдiн пуксьöма [[Эжва]] ю бокö, [[Кулӧмъю (Эжва вож)|Кулӧмъю]] вомö.

== Кулöмдiн ним артмöм  ==
Кулöмдiн сиктлöн нимыс артмöма [[Кулӧмъю (Эжва вож)|Кулӧмъю]] нимысь – [[Эжва]] юлöн веськыд вожысь. Дыр кад чöж Кулöмъю вöлi усьö Эжваö Тренясикт весьтын, кöнi водзынсö вöлi [[Лесокомбинат]]. Öнiя кадö Кулöмъю писькöдiс выль [[вис]], кодi петö Эжваö сиктсянь 1 км вылö вылынджык.

== Кулöм ю ним артмöм ==
Кыв туялысь [[Туркин Адольф Иванович]] чайтöм серти, ''кулöм'' кыв артмöма обдорса [[йöгра]] кывъясысь, кодлöн вежöртасыс «чериа ю»: [[вӧгул кыв|манси]] ''хул'', [[ханты кыв|ханты]] ''кул'' "чери"; -öм / -ом – суффикс. Водзынсö став Эжва йылас вöлi олöны манси да хантъяс, кодъясöс вочасöн зырыштiсны сэтысь [[Висер]], [[Емва]], [[Удора]] да [[Сыктыв]] вожса коми [[вöралысьяс]] да чери [[кыйысьяс]].

== Кулöмдiн йылысь [[предание|предание]]яс ==
'''Кулöмдiн сикт артмöм йылысь эм уна сикас предание'''.

* Сикт ним артмöм йылысь медводдза версияыс йитчöма чери кыян «кулöмкöд». 
Йöзыс висьталöны, мый ёна важöн кодъяскö кайöмаöсь Эжва ю кузя да ылысянь аддзöмаöсь öшалысь кулöм да шуöмаöсь: эсiйö кулöм дiнöдзыс пö каям и шойччам. Та понда и сиктсö кутöмаöсь шуны Кулöмдiнöн. Мукöд йöзыс содтöны, мый сикт бокса юысь олысьясыс черисö вöлi кыйöны кулöмöн. Таысь и нимыс лоöма.

* Кулöмдiн ним артмöм йылысь мöд версияыс йитчöма морт «кулöмкöд».
Олöма йöз шуöны, мый танi коркö овлiсны [[Кристос]]лы важ ног эскöмлы юрбитысьяс (староверъяс), кодъяс пышйисны пемыд вöръясö преследуйтöмысь. Сэнi, кöнi öнi сулалö Кулöмдiн, кулiс тайö йöз пöвстысь öти морт. И шуисны местасö кулöмöн, татысь и мунö Кулöмдiн нимыс, а юыс шусьö Кулöмъюöн.

'''Важöн лоöмтор йылысь преданиеяс''':
* Пöрысьджыкъяс казьтылöны, мый важöнсö матысса ю-тыыс вöлi зэв озыр чериöн ([[Прöснöй ты]], [[Письтим ты]], [[Гöгрöс ты]], [[Язвель]], [[Дон ты]], [[Кадам ты]]яс и с.в.), а Кулöмъю вомö вöлi волывлöны ыджыд пыжъясöн прасолъяс – чери да яй ньöбысьяс.

* Кулöмдiнсаяс оз вöлi лöсявны мöдлаысь воöм чери кыйысьяскöд. Коркö вöлi локтöмаöсь [[Час (Сыктывдін район)|Час]] да [[Зеленеч (Сыктывдін район)|Зеленечысь]] чери кыйысьяс. Найö бура кыйсьöмаöсь, шедöмторсö кольöмаöсь пыжас, а асьныс мунöмаöсь юны. Сы кадö кулöмдiнсаяс вöйтöмаöсь налысь пыжъяссö. Татшöм лоöмтöр бöрад мукöдлаысь чери кыйысьясыд абу нин волöмаöсь таланьыс. Висьтавлöны, мый неважöн на öти чери кыйысь аддзöма вöйтöм пыж нырсö.

'''Сикт да йöз вошöм-бырöм йылысь преданиеяс''':
* Пöрысь йöзыс шуöны, мый Эжва юлöн визулыс кырдöдас сиктлысь берегъяссö. Öнi Эжва веськыда зурасьö овмöдчöминлöн юкöнö – Тренясиктö да надзöн кырдöдö.

* Йöзыс висьталöны, мый лоö сэтшöм ыджыд война, мый дзик ставсö виялас. Му вылас ставыс сотчас, а Макарсиктын пö кольö сöмын сотчöм сюръя вылын öти [[петук]]. 

== Кулöмдiн сикт овмöдан история ==
===XVII нэм===
* Важöнсö Эжва йылын олiсны [[хант]] да [[вӧгул|манси]] войтыр. Насянь колины ю нимъяс. Вочасöн тайö войтырыс овмöдчисны [[Урал]] сайö, кöнi и олöны век на. Но 17 нэмöдз йöгра да вöгулъяс вöлi усьласьöны Эжва йывса коми сиктъяс вылö. Та вöсна татчö овмöдчалiсны гежöда. 17 нэмым Урал сайса муяс веськалiсны роч саръяслöн веськöдлöм улö, йöграяс дугдiсны уськöдчавны, и Эжва йылын кутiсны локны выль коми кресьтяна.

* Öнiя Кулöмдiн районлöн му вылын оланiнъяс артмисны 17 нэмлöн мöд джынас. Медводдзаысь на йылысь пасйöма [[1646]] вося Яренск уездса [[1646 вося Йöзöс гижалан небӧг]]ын. Ставнас вöлi лыддьöдлöма 6 оланiн, шöриннас вöлöма «погостец Усть-Кулом на реке на Вычегде и на усть речки Куломки».

* Кулöмдiн чужис [[1638]] воын. Во мысти, [[1639]] воын, Висер вöлöсьтса кресьтянаяс вöлi элясьöмаöсь сарлы: «на крестьян на Овдейка Лодыгина да на Васку Мишарина с товарищи. Жили-де те крестьяне с ними вместеи во прошлом во 146 (1638) году, не хотя с нами жить, вышли оброчную землю на Усть-Кулом и на Усть-Нем, а от них верст с пятсот и дворы поставили, а старые дворы и угодья в Вишерской волостке покинули и податей с ними платить не хотят». «Васька Фёдоров сын Мишарин з детьми» пасйöма [[1646]] вося Йöзöс гижалан небöгын Кулöмдiнса олысьяс лыдын. Сэнi гижöма, мый сiйö локтöма «Большелуг» (öнi – [[Ыджыдвидз]]) грездысь [[1643]] воын. Буракö, тайö воас ыджыдвидзсаяс лэдзисны сылы вуджны выль оланiнас. Кулöмдiнö Ыджыдвиддзысь вуджöма овны и «Терешка Фёдоров сын Мишарин с сыном». 

Сыктыв вожса кресьтянаяс Леонтий Игнатьевич Ватаманов да Евсевий Нифонтовлы лэдзисны овмöдчыны Кулöмдiнö [[1640]] воын. [[1646]] воын Л.И Ватаманов кык пияныскöд вöлi олö танi, а Е.Нифонтов абу вöлi пасйöма олысьяс лыдас, гашкö, абу и вуджöма выльлаас. 

* [[1646]] – Кулöмдiнын вöлöма «Никола Чудотворец» нима пу [[вичко]], 1 овмöс, кöнi олöма синтöм [[поп]] внукъясыскöд, да 12 кресьтяна овмöс. Медводдза олысьяс лыдас вöлiны ёнджыкасö [[висерсаяс]]. Кулöмдiнсаяс лыдын, буракö, вöлöма и [[роч морт]]. Роч войвылысь, гашкö, воöма «Левка Максимов сын [[Русинов]]» – та вылö индö сылöн овыс. [[Мишарин]], [[Ватаманов]] да [[Русинов]] овъяс кындзи мукöд овсö 1646 вося небöгын абу пасйöма. 
Няньтöм воö некымын кулöмдiнса семья пышйöма [[Сибыр]]ö. Сэтчö мунöмаöсь Л.М. Русиновлöн Зиновий да Елисей пияныс, Т.Ф. Мишаринлöн – Матвей пиыс гöтырыскöд, да мукöд.

* 17 нэмлöн мöд джынйö Кулöмдiн гöгöр олысьяслöн лыдыс содöма. Та вöсна вöлi лöсьöдöма торъя [[вӧлӧсьт]], шöриныс – Усть-Кулом погостын. 
[[1678 вося Йöзöс гижалан небӧг]]ын гижöма, мый вичко дорын эм [[поп]], [[дяк]], [[пöнöмар]] да [[просвирня]] керкаяс. Ставнас лоöма 22 кресьтяна овмöс. Лоöма выль овъяс – [[Минин]], [[Липин]], [[Бакланов]]; [[Ватаманов]] ов гижöма кыдзи Атаманов. 

* 1646 – 1678 воясö Кулöмдiн вöлöсьтö вöлi пырöны [[Дереваннӧй (Кулӧмдін район)|Дереваннӧй]], [[Руч (Кулӧмдін район)|Руч]], [[Аныб (Кулӧмдін район)| Аныб]], [[Улляна манастыр]].

===XVIII нэм===
* [[1707]] воын Кулöмдiнса овъяс дорö содтысисны мукöд ов: Кевроль уездысь – [[Седрочев]], Ваг уездысь – [[Вагин]]; [[Зеленеч (Сыктывдін район)|Зеленечысь]] – [[Глызин]]; [[Нехорошев]], [[Исаков]], [[Тарабукин]], [[Кочанов]], [[Кипрушев]], [[Нестеров]], [[Попвасев]], [[Ногиев]], [[Напалков]], [[Авдеев]], [[Панков]], [[Фёдоров]], Чекилев ([[Чукилев]]?).
Мукöд воас Кулöмдiнö водзö на локталiсны йöз. 

* [[1784]] воын Кулöмдiн сиктын вöлöма 114 овмöс, 676 морт.

* [[1799]]–[[1820]] воясö кыпöдöма кирпичысь [[Петыр-Павел вичко]].

===XIX нэм===
* [[1836]]–[[1841]] воясö Кулöмдiн вöлöсьтса кресьтяна ёна элясисны асланыс дзескöдысьяс вылас, кодъяс гусясьöны, чукöртöны насянь содтöд вот, но власьтъяс чöв олiсны. Йöзыс кутiсны шызьыны, пансис [[Кулӧмдінса бунт]].
* [[1841]], [[рака тöлысь]] – Кулöмдiнса кресьтяна чукöртчöм вылас эз кöсйыны мынтыны вотъяссö. Уездса да губернияса веськöдлысьяс эз вермыны дугöдны шызьöмсö. Медым пöдтыны кресьтяналысь юрлэптöмсö, Кулöмдiнö вöлi ыстöма 200 морта карательнöй отряд, кодöн веськöдлiс [[губернатор]] Волхонский. Шызьöмсö вöлi пöдтöма, ныршикъяссö мыждöма – унаöс нöйтöма да ыстöма Сибырö.
* [[1843]] воын Кулöмдiнö волöма зарни перйысь [[Латкин Василий Николаевич|Василий Латкин]], аслас дневникас пасйöма, мый сиктыс ыджыд, нюжалöма 4 верст вылö.
* [[1844 ]]– восьтöма приходса училище.
* [[1859]] – Кулöмдiнын 169 овмöс, 825 морт.
* [[1870]] – восьтöма земскöй училище, велöдысьнас вöлöма Павла Африкановна Воронцова.
* [[1876]] – 190 овмöсын олöма 1216 морт.
* [[1878]] – сиктын восьтöма «приёмнöй покой»
* [[1878]], [[15 моз|моз тӧлысь 15 лун]] – татчö медводдзаысь воöма Булычевлöн паракод, Булычевлöн вöлöма [[Совдор]]ын сов завод да 3 паракод.
* [[1885]] – Кулöмдiнын помалöма кыпöдны кирпичысь [[Троича нима вичко]].
* [[1887]] – сиктас ыдждалöма брюшнöй тиф.
* [[1890]] – Кулöмдiнын «приёмнöй покой»  пыдди восьтiсны 10 вольпась вылö бурдöдчанiн, висьысьяссö кутiсны бурдöдны и луннас.
* [[1891]] – сиктас вöлöма 5 вузасянiн.
* [[1892]] – Петыр-Павел погостын олöма 1550 морт.
* [[1899]] – воссьöма [[небӧг видзанін|библиотека]].
* [[1899]], [[15 сора|сора тӧлысь 15 лун]] – Усть-Сысольск уезд юкöн бöрын артмöдöма 5 земскöй участок, на лыдын – Кулöмдiнса, шöриныс – Кулöмдiн сикт.
* 19 нэм помын Кулöмдiн лоис ыджыд сиктöн, веськöдлан шöринöн. Сэнi вöлi вöлöсьтса веськöдланiн, станöвöй жыр, земскöй пошта станция, велöдчанiн, куим вичко.
* Быд во Кулöмдiнын [[6 ӧшым|öшым тӧлысь 6 лунсянь]] [[1 тӧв шӧр|тöвшöр тӧлысь 1 лунöдз]] вöлi нуöдöны [[ярманга]].

===XX нэм===
* [[1902]] – лоöма земскöй бурдöдчанiн 15 вольпась вылö, сэнi уджалöма 3 фельдшер да 1 ветеринар.
* [[1903]], [[29 кӧч|кöч тӧлысь 29 лун]] – воссьöма пошта юкöн.
* [[1905]], [[гожӧм]] – воссьöма челядь приют (ясли).
* [[1908]], [[тӧв шӧр тӧлысь]] – земстволöн водзмöстчöмöн Кулöмдiнын восьтöма кысян фабрика, медым велöдны кресьтянаöс.
* [[1909]]–[[1911]] – Кулöмдiнын ссылкаын вöлöма [[Подбельский Вадим Николаевич|Вадим Николаевич Подбельский]] – Сöвет Республикаын пошта да телеграф кузя медводдза нарком (1917 во).
* [[1910]] – сиктын воссьöма мöд земскöй училище.
* [[1912]] – Кулöмдiнын ссылкаын вöлöма Н.Ф. Агаджанова – «Броненосец Потёмкин» фильмлöн сценарист.
* [[1912]] – Кулöмдiнын восьтöма метеостанция.
* [[1914]] – Кулöмдiнын «народное училище» подув вылын восьтöма вылыс тшупöда подув училище. Гожöмнас сотчöма 13 керка.
* [[1915]] – лöсьöдöма видз-му овмöс котыр.
* [[1915]], [[5 ӧшым|öшым тӧлысь 5 лун]] – А.И. Рассыхаевалöн керкаын воссьöма бать-мамтöм челядьлы 10 морт вылö керка. Во джын мысти сэнi вöлöма 7 челядь. Куим во мысти найöс вуджöдöмаöсь карса приютö.
* [[1916]] – Кулöмдiнын 475 овмöсын олö 2161 морт.

* [[1929]] во – Кулӧмдін сикт лоис [[Кулӧмдiн район]]лӧн [[юрсикт]]ӧн.

Кулӧмдін сиктлӧн олысь лыдыс XX нэм чӧж вочасӧн содіс.


{| class='standard' style='text-align: center;'
! colspan=6 | Олысьяслӧн лыд (СССР-ын йӧзӧс пасъялан вояс) 
|- class='bright'
! [[1959]]
! [[1970]]
! [[1979]]
! [[1989]]
! [[1992]]
! [[2000]]
! [[2002]]
! [[2007]]
|-
| 4082
| 5187
| 5355
| 5888
| 6263
| 6053
| 5475
| 5085
|}

== Кулöмдiн сиктын медводдза овъяс ==

== Культура ==

== Велöдöм ==

== Тöдчана йöз ==
===Кулöмдiн сиктын чужлiсны===

* [[Рассыхаев Иван Степанович]] ([[1878]]–[[1968]]) – [[коми гижысь]]
* [[Рассыхаев Иван Егорович]] ([[1906]]–[[19??]]) – [[Коми АССР]]са просвещение министр ([[1947]]-[[1951]])
* [[Рассыхаев Василий Николаевич]] ([[1922]]–[[1990]]) – [[коми ворсысь]], Коми АССР-са народнöй артист ([[1971]])
* [[Макся Ёгор]] – Кулöмдiнса олысь, йöзкостса серамбана висьтъясса герой, кодi пöръявлö йöзсö.
* [[Безносиков Алексей Семенович]] ([[1947]]) – общественнöй удж вöчысь
* [[Напалков Виктор Михайлович]] ([[1963]]) – общественнöй удж вöчысь
* [[Липин Михаил]] – пауэрлифтингысь Россияын спортса мастер
* [[Ельцова Алёна Власовна]] ([[1979]]) – [[коми гижысь]]

===Кулöмдiн сиктын овлiсны===
* [[Гущин Василий Яковлевич]] – [[коми шылад тэчысь]]
* [[Лодыгин Василий Григорьевич]] ([[1949]]) – [[коми гижысь]]
* [[Чисталёв Тима Вень]] ([[1890–1939]]) – [[коми гижысь]]

== Тöдчана эмторъяс ==
* [[Кулӧмдінса бунт]]
* [[Ен каян лун нима вичко]]
* [[Петыр-Павел вичко]]
* Гражданскöй война кадö усьöмаяслы паметник
* Айму вöсна Ыджыд тышын усьöмаяслы паметник
* Катыдпомса вит тополь (вит мыр)
* [[Ленинлы паметник]]
* [["Василей" гаж]]

== Öшмöсъяс ==
* Атлас Республики Коми. – [[Москва]], [[2000]].
* [[Жеребцов Игорь Любомирович|''Жеребцов И.Л.'']] Где ты живешь: Населенные пункты Республики Коми. Историко-демографический справочник. – [[Сыктывкар]], [[2000]].
* [[Игнатов Михаил Константинович|''Игнатов М.К.'']] Взгляд сквозь годы. – [[Сыктывкар]]: [[Коми небöг лэдзанiн]], [[1998]]. – 224 с.
* [[Игнатов Михаил Константинович|''Игнатов М.К.'']] Усть-Куломский район: помни прошлое, зная настоящее, делай будущее (1620–2008). – [[Сыктывкар]], [[2009]]. – 366 с.
* История Коми с древнейших времен до конца XX века: В 2-х т. / По общей редакцией [[Сметанин Александр Франсович|''А.Ф. Сметанина'']]. – [[Сыктывкар]], [[2004]].
* Республика Коми: Энциклопедия. – [[Сыктывкар]], [[1997]]-[[2000]]. – Т. 1-3.
* [[Туркин Адольф Иванович|''Туркин А.И.'']] Основы коми топонимии: Учеб. пособие по спецкурсу. – [[Сыктывкар]], [[1985]].

== Öтуввез == 

* http://www.tomovl.ru/ycylom.htm,
* http://ust-kulom.parma.ru/

[[Категория:Коми Республикалӧн сиктъяс]]
[[Категория:Коми сикт-грезд]]

[[fi:Ust-Kulom]]
[[it:Ust'-Kulom]]
[[koi:Кулӧмдін (посад)]]
[[no:Ust-Kulom]]
[[ru:Усть-Кулом]]
[[uk:Усть-Кулом]]
