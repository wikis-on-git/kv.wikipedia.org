{{Персоналия}}
'''Попов Полиевкт Павлович''' (П. Мезенин; [[1912]]—[[1958]]) — [[коми кыв|коми]] [[Коми гижысьяс анбур серти|поэт]], велӧдысь, коми литератураысь небӧг лӧсьӧдысь.

== Олан туй ==
Полиевкт Попов чужис [[Кардор губерня]]ысь [[Мозын уезд]]са Косланын (ӧні — [[Удора район]]са [[Кослан]] [[сикт]]) [[1912]] вося [[9 тӧвшӧр|тӧвшӧр тӧлысь 9-ӧд лунӧ]].

[[1925]]—[[1929]] воясӧ велӧдчис кресьтянаса том йозлӧн школаын, [[Усть-Сысольск]]са педучилишӧын. Уджаліс сикт сӧветын делопроизводительӧн да ӧттшӧтш пионервожатӧйӧн. Велӧдіс [[Путшкымдін (Удора район)|Путшкымдінса]] начальнӧй школаын да ӧти кадӧ жӧ веськӧдліс леспромхозучӧн — вӧр промышленносьтын уджалысьяслӧн сизим вося школаын. [[1932]] вося [[тӧвшӧр тӧлысь]]ӧ лои [[Коми канмуса педагогика институт]]ын студентӧн. [[1934]] вося [[урасьӧм тӧлысь]]ӧ сійӧс вӧтлісны Пединститутсьыс («за потерю классовой бдительности»); бӧр босьтісны велӧдчыны [[1936]] вося [[ода-кора тӧлысь]]ӧ.

Институт помалӧм бӧрын велӧдіс [[коми литература|коми]] да роч литература Печораса да Сыктывкарса педучилишӧясын. [[1944]] воын сійӧс босьтісны СССР-са наукаяс академиялӧн Кыв да мӧвпалӧм институтса аспирантураӧ, но сійӧс бӧр корисны Коми пединститутӧ велӧдысьяс тырмытӧм вӧсна. [[1945]]—[[1947]] воясӧ П.П. Попов вӧлі литературнӧй да история факультетъясын деканъясын. [[1954]] восянь директораліс [[Велӧдысьяс институт|Велӧдысьясӧс сӧвмӧдан Институтын]].

Куліс [[1958]] воӧ.

== Гижан удж ==
Полиевкт Попов гижис кывбуръяс. [[Коми небӧг лэдзанін|Комигосиздатса]] директор В.А. Айбабин П.П. Поповлӧн удж вылас гижис: «Тов. Попов П.П. с 1938 года принимает активное участие в работе Коми госиздата. Он является автором всех учебников по родной литературе для 5-10 классов, которыми пользуются в коми школах». Нималана коми гижысь [[Попов Серафим Алексеевич|Серафим Попов]] отсӧгӧн [[Войвыв кодзув (журнал)|«Войвыв кодзув»]] журналын вӧлі йӧзӧдӧма П.П. Поповлысь кывбур ӧктӧд.

== Ӧшмӧсъяс ==
* [http://history-x.ru/03/15/073.html Попов Полиевкт Павлович]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Кослан сикт овмӧдчӧмин]]
