[[Файл:Сметанина Р.П. 1.jpg|250 px|right|thumb|Сметанина Раиса Петровна (1952) - лызьӧн нималана котралысь]]
'''Раиса Петровна Сметанина''' ([[1952]]) – Сöвет кадся нималана лызьöн котралысь, Олимпиада ворсӧмъясын унаысь вермысь ([[1976]], [[1980]], [[1992]]), Ставмирса да СССР-са чемпионатъясын лызьöн котралöм серти унаысь вермысь, [[СССР-са спортын заслуженнӧй мастер]] ([[1976]]).

[[Файл:Сметанина Р.П. 2.jpg|250 px|right|thumb|Сметанина Раиса Петровна (1952) - лызьӧн нималана котралысьлы 60 арӧс]]
== Олан туй ==
* [[1952]], [[29 урасьӧм|урасьӧм тӧлысь 29 лун]] – чужис [[Коми Республика|Коми АССР-ын]] [[Изьва район]]са [[Мокчой (Изьва район)|Мокчой]] [[сикт]]ын кӧр видзысьяслӧн семьяын.
* [[1967]] – помалiс Мокчойса 8 класса школа.
* [[1970]] – помалiс И.А. Куратов нима Сыктывкарса педагогическӧй училище.
* [[1992]] – уджалö Коми Республикаын «Медвылыс спорт мастерство серти Сыктывкарса школаын» лызьӧн котралӧм кузя медыджыд тренер-велӧдысь.

== Лызьöн котралöм ==
Лызьöн котралöмысь медводдза наставникъясöн вöлiны ыджыдджык вок Илля да физкультураысь велöдысь, а медводдза ордйысьöмъясöн – сиктса да районса тшупöдын. Иван Куратов нима педучилищеын велöдчигöн Раиса Сметанина пырöдчис республикаса да ставсоюзса ордйысьöмъясö, кöнi сiйöс казялiс СССР-са нывбабаяс сборнöйын медшöр тренер Виктор Иванов. 1972 воын Р.Сметанинаöс корисны ыджыд спортö да пыртiсны лызьöн котралöм серти СССР-са öтувтöм котырö.
=== СССР-са чемпионатъяс ===
Кызь сайö во Раиса Сметанина вöлi странаын лызьöн котралöмысь медвына спортсменöн. СССР-са чемпионатъясын сiйö шедöдiс 21 зарни ([[1974]], [[1976]]-[[1977]], [[1983]]-[[1986]], [[1989]], [[1991]] воясын), 14 эзысь да 15 ыргöн медаль.
=== Ставмирса чемпионатъяс ===
Ставмирса чемпионатъяс вылын нималана лызьöн котралысь босьтiс 5 зарни ([[1974]], [[1978]], [[1982]], [[1985]], [[1991]]), 5 эзысь да 4 ыргöн медаль.
[[Файл:Сметанина Р.П. 3.jpg|250 px|right|thumb|Сметанина Раиса Петровна (1952) - лызьӧн нималана котралысь [[Калгари]]ын]]
=== Тöвся Олимпиада ворсöмъяс ===
* [[1976]] воын [[Инсбрук]]ын ([[Австрия]]) [[XII тӧвся Олимпиада ворсӧмъяс]] дырйи шедöдiс кык зарни медаль – 4х5 км вылö эстафестаын да 10 км вылö классическöй стильöн котöртöмын, а сiдзжö öти эзысь медаль 5 км вылö классикаöн.
* [[1980]] воын [[Лейк-Плэсид]] карын ([[АӦШ]]) [[XIII тӧвся Олимпиада ворсӧмъяс]] дырйи вöлi медъёнöн 5 км вылö классическöй стильӧн котöртöмын да содтiс аслыс эзысь медаль 4х5 км вылö эстафетаын.
* [[1984]] воын [[Сараево]]ын ([[Югославия]]) [[XIV тӧвся Олимпиада ворсӧмъяс]] дырйи босьтiс кык эзысь медаль: 10 да 20 км вылö котöртöмын.
* [[1988]] воын [[Калгари]]ын ([[Канада]]) [[XV тӧвся Олимпиада ворсӧмъяс]] дырйи вöлi мöдöн 10 км вылö классика стильöн котöртöмын да нöшта босьтiс «ыргöн» медаль 20 км вылын.
* [[1992]] воын [[XVI тӧвся Олимпиада ворсӧмъяс]] дырйи [[Альбервиль]]ын ([[Франция]]) шедöдiс зарни медаль 4х5 км вылö эстафетаын. 

=== Р.П. Сметаниналöн рекордъяс ===
* Медуна награда (ставнас – 10) нывбабаяс пöвстын тöвся Олимпиада ворсöмъяс дырйи, та мында жö сöмын итальянка [[Бельмондо, Стефания|Стефания Бельмондолöн]]
* Медводдза спортсменка (кыдзи нывбабаяс, сiдзи и мужичöй пöвстын), кодi сяммис босьтны медальяс öтпырйö 5 тöвся Олимпиада ворсöмъяс вылын.
* Раиса Сметанина ветлiс öтпырйö вит тöвся Олимпиада ворсöмъяс вылö, а ассьыс бöръя медальсö босьтiс [[Альбервиль]]ын [[1992]]-öд вося [[XVI тöвся Олимпиада ворсöмъяс]] вылын аслас 40-öд чужан лунöдзыс, мый лоö аслыспöлöс рекордöн лызьöн котралысьяс пöвстын.
* Ставнас нималана спортсмен мирса чемпионат да Олимпиада ворсöмъяс вылын босьтiс 26 награда. [[Ставмирса Олимпиада комитет]]лöн (рочӧн - МОК) шуöм серти, Раиса Сметаниналы вöлi вичмöдöма Кубертен нима войтыркостса приз.
* Р.П. Сметанина – Коми Республикаын медся титулованнöй лызьöн котралысь.
* «Associated press» ставмирса юöр сетан агентство нуöдiс опрос, код серти Раиса Сметанинаöс шуöма XX-öд нэмся медся нималана спортсменкаяс лыдын.
* Раиса Сметанина вöлi тöвся Олимпиада ворсöмъясын 4-ысь чемпионкаöн ([[1976]] воын – 10 км вылö котöртöмын да 4 х 5 км вылö эстафетаын; [[1980]] воын – 5 км вылö котöртöмын; [[1992]] воын – эстафетаын), 5-ысь эзысь медаль ([[1976]] воын – 5 км вылö котöртöмын, [[1980]] воын – 4 х 5 км вылö эстафетаын, [[1984]] воын – 10 да 20 км вылö, [[1988]] воын – 10 км вылö котöртöмын) и öтчыдысь ыргöн медаль босьтысьöн ([[1988]] воын – 20 км вылö котöртöмын); 5-ысь мирса чемпионкаöн ([[1974]], [[1978]], [[1982]], [[1985]], [[1991]]), СССР-са чемпионка ([[1974]], [[1976]]-[[1977]], [[1983]]-[[1986]], [[1989]], [[1991]] воясын).

== Видзöдöй сiдзжö ==
* [[Кулакова Галина Алексеевна]] – лызьöн котралысь.

== Наградаяс ==
* [[Ленин орден]].
* [[«Почёт пас» орден|«Почёт пас»]] орден ([[1976]]) – физическöй культура да спорт сöвмöдöмысь, зiльöмысь да сямысь.
* [[Уджалан Гӧрд дӧрапас орден]] ([[1980]]).
* [[Войтыръяслӧн ёрталун орден]] ([[1984]]).
* [[Октябрса революция орден]] ([[1988]]).
* «ЮНЕСКО» вичмöдiс торъя приз – «Спортын благородствоысь» ([[1993]]).
* [[Почёт орден (Россия)|Почёт орден]] ([[2003]], [[17 тӧв шӧр|тӧвшӧр тӧлысь 17 лун]])

== Мукӧдтор ==
* Р.П. Сметанина нимӧн шуӧма [[Сыктывдін район]]са [[Выльгорт (Сыктывдін район)|Выльгорт]] [[сикт]] дорса лызь стадион.
* [[Сыктывкар]]ын Тентюков улича вылын восьтӧма Р.П. Сметанина нима керка-музей.
 
== Ыстöдъяс ==
* [http://www.olympic.org/raisa-smetanina Раиса Сметанина МОК сайт вылын]
* [http://www.rostmaster.ru/lib/sportsman/sportsman-0192.shtml Раиса Сметаниналöн спортын вермöмъяс]
* [http://www.peoples.ru/sport/skiing/smetanina/ Раиса Сметанина peoples.ru сайт вылын]
* [http://slovari.yandex.ru/dict/olympic/article/olymp/ol21/ol2-1707.htm Раиса Сметанина Олимпиадаса ыджыд энциклопедияын]
* http://www.komiinform.ru/services/persons/64/

[[Категория:Персоналия анбурӧд]]
[[Категория:Персоналия:Коми]]
[[Категория:Комиын лызьӧн котралысьяс]]
[[Категория:Россияын лызьӧн котралысьяс]]
[[Категория:Олимпиада ворсӧмъясын вермысьяс]]

[[ar:رايسا سميتانينا]]
[[ca:Raisa Smetanina]]
[[cs:Raisa Smetaninová]]
[[de:Raissa Petrowna Smetanina]]
[[en:Raisa Smetanina]]
[[et:Raissa Smetanina]]
[[fa:رایسا اسمتانینا]]
[[fi:Raisa Smetanina]]
[[fr:Raisa Smetanina]]
[[it:Raisa Smetanina]]
[[ja:ライサ・スメタニナ]]
[[nl:Raisa Smetanina]]
[[no:Raisa Smetanina]]
[[pl:Raisa Smietanina]]
[[ru:Сметанина, Раиса Петровна]]
[[sl:Raisa Smetanina]]
[[sr:Раиса Сметанина]]
[[sv:Raisa Smetanina]]
[[uk:Сметаніна Раїса Петрівна]]
