"Шыр да пельöс" - важся коми йӧзкостса ворсӧм.

Ворсöм нимъяс: «Шырöн-пельöсöн ворсны» (Пызьдiн), «Шырöй-шырöй, пельöсöн» (Латьюдiн), «Пельöсöн» (Вачöртыдiн, Емдiн), «Чур, пельöс» (Кебра).

Бöрйöны ворсысьяс пöвстысь куталысьöс, кодi лоö «каньöс», мукöдыс – «шыръяс». Ворсöны керка пытшкын. Оз кö быдöнлы тырмы пельöсыс, позьö содтыны улöсъяс. «Шыръяс» сувталöны пельöсъясö, а бöрйöм «кань» ветлöдлö на водзын да шуалö: «Шырö, шырö, вай мен пельöс!»

Кутшöмкö здукö «шыръяс» вежсьöны пельöсъяснас, а «каньлы» сiйö кадас колö удитны сувтны тыртöм пельöсö. Кодлы оз сюр пельöсыс, лоö куталысьöн. 

[[Категория:Ворсӧм]]
