Висьтыс босьтӧма небӧгысь “Коми йӧзкостса важ висьтъяс” кодӧс чукӧртӧма Веньӧ Яркӧ Юрӧ (Юрий Герасимов Рочев)

Ярук Иваныс тайӧ вӧлӧма миян Понысь, зэв ён морт. Пӧдругасӧ сiйӧ видзлӧма Сернӧсысь – сэтчыӧдз миянсянь сё верс сайӧ.Важ йӧз висьталлӧмны: пуксяс пӧ лыззьӧ, босьтас коса пурт ла мӧдӧдчас.Кутшӧм ув мешайтчӧ, коса пуртнад керыштӧ.Рытнас каяс сё версттьӧ, аскинас бӧр воас.

Коркӧ сiйӧ узьмӧдчас вӧр керкаын.Вӧрсаясыд и локтасны сiйӧс кыскыны.Кватитасны юрсиӧдыс.Сылы ки улад шедӧ стобйыс, кодӧс тулъялӧны ӧдзӧс водзас, мед кинад пыксьыны сы вылӧ.Мӧд киас чер шедас.Стобъяд петитчас да юрситӧ кыскӧны. Сӧтас чернас да кералiгтырйи вӧтлас вӧрсаястӧ. 
