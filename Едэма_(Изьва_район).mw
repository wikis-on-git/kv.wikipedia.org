'''Едэма''' (рочöн '''Васильевка''') – [[Коми Республика]]са [[Изьва район]]ысь [[Кельчиюр сиктсöвет]]увса сикт.

==Этимология==
# '''Васильевка''' – нимыс артмö [[Василей]] нимсянь либö [[Васильев]] овсянь. 
# '''Едэма''' – артмис, вермас лоны, ''едöма'' 'сукмöм, косьмöм' <ref>''Безносикова Л. М.'', ''Айбабина Е. А.'', ''Коснырева Р. И.'' Коми-роч кывчукöр. Сыктывкар, 2000. Лб. 208.</ref> кывйысь. Но позьö орччаöдны и изсайса изьватас сёрниын бергалан ''едэма'' 'нюраин' <ref>Сравнительный словарь коми-зырянских диалектов. Сыктывкар, 1961. Лб. 118.</ref> кывкöд.

==Му выв ин==
Сикт сулалö Печора ю дорын, пырö Изьва районса Кельчиюр сиктсöветö, орчча сиктъяс: [[Изьвавом|Усьте]] (Усть-Ижма, Изьва районса, Кельчиюр сиктсöветувса сикт), [[Галфедь]] (Малое Галово, Изьва районса, Кельчиюр сиктсöветувса сикт), [[Неридз]] (Нерица, [[Чилимдiн район]]са сикт).

==География==
Матiгöгöрса юяс – [[Изьва]] (р. Ижма), сиктгöгöрса яг – [[Едэма яг]].

==Олысьяс==
Олысьяслöн нимныс – '''едэмсаяс'''. 2010 воö танi олö сöмын 8 морт, чужан кыв – [[Коми кыв|коми]], медся паныдасьлысь ов – [[Филиппов]], том войтыр абу, олысьяслы 40 арысь унджык.

==История==
Артмис  1850-1858 воясö, медводдзаысь  пасйöма 1858 воö кыдз ''посёлок Едомский''. 

1918 воö – '''Едомская''' сикт ('''Мазалиха'''), 2 йöр, 15 олысь. 

1926 воын – '''Мазалины''' сикт (''Едома''), 9 йöр, 40 олысь (20 мужичöй да 20 нывбаба). 

1930 воын танi уджалiс кучик вöчан завод. 

1970-80-öд воясö сиктса олысьяслöн лыдыс ёна чинiс: 1970-öд воын вöлi 124 морт, а 1979-öд воö коли сöмын 47 морт. 

1989-öд воö танi кольö сöмын 26 морт (14 мужичöй да 12 нывбаба). 

2001 воын тан олiсны 12 морт. 

2010 воын – 8 морт, сы вöсна мый абу удж, велöдчанін, мукöд сиктысь ылыслун.

==Веськöдлöм==
Администрация ни милиция пост абу, пошта контора абу, автомобиль туйяс абуöсь, ветлöдлöны сöмын ю кузя.

==Овмöс да транспорт==
Сиктын эм некымын мотоцикл, автомобильяс абуöсь, эм ичöт лавка; йöз оз уджавны, олöны пенсия вылö, вöралöмöн да чери кыйöмöн.

==Культура да велöдчöм==
Велöдчанiн ни культура керка абу.

==Тöдчана йöз==

==Ыстöдъяс==
<references/>

==Öшмöсъяс==
''Жеребцов И. Л.'', ''Мусанов А. Г.'' Где ты живешь? (гипермедиаэнциклопедия).
