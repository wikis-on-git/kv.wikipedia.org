'''Троича лун''' ({{lang-ru|Троица}}) — коми йӧзкостса календарын вичко праздниккӧд йитчӧм лун.

== Эскӧмъяс ==
Троича локтӧ [[Ыджыд лун]] бӧрын сизим [[вежон'' мысти. Йӧз костын артавсьӧ, мый тайӧ лунсяньыс заводитчӧ [[гожӧм]].

Троича лунӧ вӧрысь либӧ вичкоысь вайӧм кыдз пу росъяс пукталӧны керка ӧшинь да ӧдзӧс юр йывъясӧ, медым видзчысьны пӧжарысь да став лёксьыс.

Вачкышталӧны челядьӧс, дзоньвидзалун сиӧмӧн: «Быдмӧ, быдмӧ, кыдз пуыс моз жӧ!».

Кодсюрӧяс вачкышталӧны кыдз пу увъясӧн скӧт лудӧ лэдзигӧн. Мукӧдыс видзӧны росъяссӧ енув пельӧсын мӧд Троичаӧдз.

Унджык сикт-грездас вайӧны вӧрысь том кыдз пуяс да пуктӧны ӧшинь улӧ ли дзирья дорӧ, а [[Емва]] вожын сувтӧдлӧмаӧсь улич пӧлӧн ӧтар-мӧдар бокас.

[[Удора район|Удораын]], [[Луздор район|Луздорын]] да Емва вожын том йӧз сувтӧдлӧмаӧсь ыджыдджык кыдз пу луд вылӧ, мичмӧдлӧмаӧсь, сэсся сы гӧгӧр гажӧдчылӧмаӧсь.

Троича вичко улӧ пырысь сиктъясын тайӧ луныс вӧлӧма сура праздникӧн и олысьясыс виччысьлӧмаӧсь гӧсти став матігӧгӧрса [[сикт]]-[[грезд|грездъясысь]] рӧдвужсӧ.

== Ӧшмӧс ==
* Коми календар. 2009 во / Лӧсьӧдіс ''Ӧльӧш Рассыхаев''. — [[Сыктывкар]], [[2008]].

[[Категория:Йӧзкостса календар]]
