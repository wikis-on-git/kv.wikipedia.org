'''Троича лун''' ({{lang-ru|Троица}}) — коми йӧзкостса календарын вичко праздниккӧд йитчӧм лун.

== Эскӧмъяс ==
Троича локтӧ [[Ыджыд лун]] бӧрын сизим [[вежон'' мысти. Йӧз костын артавсьӧ, мый тайӧ лунсяньыс заводитчӧ [[гожӧм]].

Троича лунӧ вӧрысь либӧ вичкоысь вайӧм кыдз пу росъяс пукталӧны керка ӧшинь да ӧдзӧс юр йывъясӧ, медым видзчысьны пӧжарысь да став лёксьыс.

Вачкышталöны челядьӧс, дзоньвидзалун сиӧмӧн: «Быдмӧ, быдмӧ, кыдз пуыс моз жӧ!».

Кодсюрöяс вачкышталöны кыдз пу увъясӧн скöт лудö лэдзигöн. Мукöдыс видзöны росъяссö енув пельöсын мöд Троичаöдз.

Унджык сикт-грездас вайöны вöрысь том кыдз пуяс да пуктöны öшинь улö ли дзирья дорö, а [[Емва]] вожын сувтöдлöмаöсь улич пöлöн öтар-мöдар бокас.

[[Удора район|Удораын]], [[Луздор район|Луздорын]] да Емва вожын том йöз сувтöдлöмаöсь ыджыдджык кыдз пу луд вылö, мичмöдлöмаöсь, сэсся сы гöгöр гажöдчылöмаöсь.

Троича вичко улö пырысь сиктъясын тайö луныс вöлöма сура праздникöн и олысьясыс виччысьлöмаöсь гöсти став матiгöгöрса [[сикт]]-[[грезд|грездъясысь]] рöдвужсö.

== Öшмöс ==
* Коми календар. 2009 во / Лöсьöдiс ''Öльöш Рассыхаев''. — [[Сыктывкар]], [[2008]].

[[Категория:Йӧзкостса календар]]
