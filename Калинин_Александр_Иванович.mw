'''Калинин Александр Иванович''' ([[1901-ӧд во|1901]]—[[1985-ӧд во|1985]]) — авиацияса генерал-майор.

== Олан туй ==
Александр Калинин чужӧма  [[1901-ӧд во]]ся [[кӧч тӧлысь 7-ӧд лун]]ӧ (важ сталь серти — [[моз тӧлысь 24-ӧд лун]]ӧ) [[Кардор губерня]]са [[Мозын уезд]]ысь Веньдінын (ӧні [[Удора район]]са [[Веньдін (Удора район)|Вендін]] [[грезд]]) крестьянин семьяын. Быдмӧма дед-баб дорас. [[1912-ӧд во]]ын помалӧма Вендінын вичкобердса школа, [[1916-ӧд во]]ын [[Яренск]]ын вылыс начальнӧй училишӧ земстовлӧн стипендия вылӧ.

Гражданскӧй тыш кадӧ ас кӧсӧйм серти пырӧма Гӧрд Армияӧ. Велӧдчӧма лыйсьыны винтовкаысь да пулемётысь. Тышкасьӧма [[Йӧртымдін (Удора район)|Йӧртымдінса]] партизан котырын Коми муын ([[Ву]] вожын), сэсся Ву-Мозынса полккӧд Войвыв Вына вожын, Юденичлы паныд Петроград дорын да Польшаса фронтын.

Велӧдчӧма военнӧй велӧдчанінъясын. Помалӧма Гӧрд Октябр нима артиллеристъяслысь 1-дза Ленинградса школа ([[1921]]—[[1924]]), лётчик-наблюдательяслысь Ленинградса военнӧй школа ([[1926]]—[[1927]]). [[1930-ӧд во]]ся [[рака тӧлысь]]сянь Жуковский нима военнӧ-воздушнӧй академияын велӧдчысь, помалӧма [[1944-ӧд во]]ын — дипломсӧ дорйӧма '''5''' вылӧ «авиавооружение» специальносьт серти. [[1938-ӧд во]]ын сійӧс наградитӧмаӧсь секундомеръяса ки вылӧ часіӧн да «РККА-лы XX во» юбилейнӧй медальӧн.

[[1935-ӧд во]]сянь Гӧрд Армияса Военнӧ-Воздушнӧй Вынъяслӧн Шӧр веськӧдланінын инженерса веськӧдлан должносьтъяын: отделса начальниксянь Гӧрд Армияса Военнӧ-Воздушнӧй Вынъяслӧн вооружение да боеприпас заказ серти Управленньӧын начальникӧс вежысьӧдз; эксперталӧма.

[[Айму вӧсна Ыджыд тыш]] кадӧ вӧлӧма 1-дза рангса военнӧй инженер должносьтын. Война кадӧ вӧлӧма боевӧй лэбалӧм серти экспертӧн, вынсьӧдӧма медбур образечьяс. [[1944-ӧд во]]ся [[моз тӧлысь 2-ӧд лун]]ӧ сылы сетӧма авиацияса генерал-майор звание.

Война бӧрын вӧлӧма ССССР-са Военнӧ-Воздушнӧй Вынъясын веськӧдлан должносьтъясын.

[[1953]]—[[1959-ӧд во]]ясын вӧлӧма Китайса Пекинын вузасян петкӧдчанінса уполномоченнӧйӧн. Отсасьӧмысь сылы вӧлі сетӧма медаль да Почёта грамота, кодӧс кырымалӧма Чжоу Энь Лай. Отставкаӧ петӧма 1960-ӧд воын.

Бӧръя воясас нуӧдӧма патриотическӧй удж том йӧз пӧвстын.

Кулӧма [[Москва]]ын [[1985-ӧд во]]ся [[тӧвшӧр тӧлысь 19-ӧд лун]]ӧ. Пӧима урнасӧ гуалӧма ыджыдджык вок Михаилыслӧн гуӧ Сыктывкарса шойнаын.

== Ошканпасъяс ==
* «РККА-лы XX во» юбилейнӧй медаль ([[1938-ӧд во|1938]])

Айму вӧсна Ыджыд тыш кадӧ зільӧмысь сылы сетӧма 23 орден да медаль, на лыдын:
* [[Ленин орден]]
* [[Гӧрд Дӧрапаслӧн орден]] (куимысь)
* [[Уджвывса Гӧрд Дӧрапас орден]]
* [[Гӧрд Кодзувлӧн орден]] (кыкысь)
* [[Айму тыш орден|I тшупӧда Айму тыш орден]]

== Паметь ==
* Вендінын метеостанция керкаса стенмӧ, кодӧс восьтӧма сылӧн батьыс, [[1987-ӧд во]]ын ӧшӧдӧма казьтылана пӧв: «Памятная доска установлена в честь земляка-удорчанина генерала-майора авиации Калинина Александра Ивановича».

== Ӧшмӧсъяс ==
* ''Калинин Н. С.'' Трудовая доблесть и гордость Удорского района. — [[Сыктывкар]], [[2015-ӧд во|2015]]. — С. 344—346.
* Книга Памяти Республики Коми. Т. 5. — [[Сыктывкар]], [[1997-ӧд во|1997]]. — С. 9.
* ''Улитин А.'' Олöмсö сиис авиациялы // Войвыв кодзув. [[1979]]. 8 №. Л.б. 52—53.
* ''Александров А.'' Калинин Александр Иванович // Республика Коми: энциклопедия в 3-х т. — [[Сыктывкар]], [[1999]]. — Т. 2. — С. 54—55.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Благоев кар овмӧдчӧмин]]
[[Категория:Комиысь военнӧйяс]]
[[Категория:Айму вӧсна Ыджыд тыш вылӧ ветлысьяс]]
[[Категория:Чужисны 1901 воын]]
[[Категория:Чужисны кӧч тӧлысь 7-ӧд лунӧ]]
[[Категория:Кулісны 1985 воын]]
[[Категория:Кулісны тӧвшӧр тӧлысь 11-ӧд лунӧ]]
