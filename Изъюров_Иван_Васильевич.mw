{{Персоналия}}
'''Изъюров Иван Васильевич''' (Изъюр Иван; [[1910 во|1910]]—[[1995]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Иван Изъюров чужис [[1910 во]]ся [[6 рака|рака тӧлысь 6-ӧд лунӧ]] [[Вӧлӧгда губерня]]ысь [[Усть-Сысольск уезд]]са Позтыкерӧсын (ӧні — [[Кӧрткерӧс район]]са [[Позтыкерӧс (Кӧрткерӧс район)|Позтыкерӧс]] сикт). Сыктывкарса мӧд тшупӧда школа помалӧм бӧрын уджаліс [[Коми небӧг лэдзанін]]ын, сэсся [[Войвыв кодзув (журнал)|«Ударник»]] журналын.

И.В. Изъюров — Айму вӧсна Ыджыд тыш вылӧн ветлысь. Пехотинеч, миномётчик, связист, вӧлі сідзжӧ войнавывса корреспондентӧн — гижис 30 гӧгӧр очерк да висьт.

Кулі [[1995 во]]ся [[24 тӧвшӧр|тӧвшӧр тӧлысь 24-ӧд лунӧ]]. Гуалӧма [[Сыктывкар]]ын.

== Гижан удж ==
Иван Изъюровлӧн медводдза кывбуръяс да висьтъяс петавлісны [[Войвыв кодзув (журнал)|«Ордым»]] журналын [[1926]] воын. Сёрӧнджык петісны «Тималӧн бригада» ([[1932]]) да «Доменьлӧн мыж» ([[1936]]) повесьтъяса небӧгъяс, «Шуд» ([[1935]]) висьт чукӧр.

[[1950]]-[[1990]]-ӧд воясся висьтъяслӧн, повесьтъяслӧн да очеркъяслӧн тематикаыс вель паськыд.   «Кор дзоридзалӧ льӧм» да «Судзӧд меным ӧшкамӧшка» гижӧдъясын И. Изъюров зільӧ сетны сылӧн кадся олысьлысь портрет. [[1979]] воын республикаса драма театр пуктіс «Человек остался один» пьеса.

Челядьлы гижис «Миян Бикинь» повесьт, «Бурмортлӧн чунькытш» мойд, «Ылі туй петтӧдз» висьт.

И.В. Изъюрову комиӧдліс [[Пушкин Александр Сергеевич|А.С. Пушкинлысь]], [[Гоголь Николай Васильевич|Н.В. Гогольлысь]], [[Горький Алексей Максимович|А.М. Горькийлысь]] да [[Маяковский Владимир Владимирович|В.В. Маяковскийлысь]] гижӧдъяссӧ.

[[1934]] восянь Иван Изъюров пырӧ гижысь котырӧ. [[1967]] восянь — Коми АССР-са гижысь котырын кывкутысь секретар. Уна во чӧж вӧлі [[Север (журнал)|«Север»]] журналса редколлегияӧ пырысьӧн.

[[1970]] воын сылы сетісн «Коми АССР-са искусствоясын нимӧдана уджалысь» ним. И.А. Куратов нима Коми АССР-са канму премиа босьтысь.

== Небӧгъяс ==
* Сиктса повестьяс / Ред. С. Морозов; серпасалiс А.С. Добряков. — [[Сыктывкар]]: [[Коми небӧг лэдзанін|Коми кн. изд-во]], [[1970]]. — 264 л.б.
* Достань мне радугу: повести и рассказы: перевод с коми / И. Изъюров. — [[Москва]]: Современник, [[1981]]. — 223 с. (Новинки «Современника»)

== Наградаяс ==
* Коми АССР-са искусствоясын нимӧдана уджалысь ([[1970]]) 
* И.А. Куратов нима Коми АССР-са канму премиа босьтысь

== Ӧшмӧсъяс ==
* [http://history-x.ru/03/09/018.htm Изъюров Иван Васильевич]
* [http://www.nbrkomi.ru/page/1846/ Коми Республикаса национальнӧй библиотека]
* [[Мартынов Валерий Иванович|''Мартынов В.И''.]] Изъюров Иван Васильевич // Литераторы земли Коми: биобиблиографический словарь. — [[Сыктывкар]], [[2000]]. — С. 57-58.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1910-ӧд воясын]]
[[Категория:Коми гижысь]]
[[Категория:Позтыкерӧс сикт овмӧдчӧмин]]
[[Категория:Айму вӧсна Ыджыд тыш вылӧ ветлысьяс]]
