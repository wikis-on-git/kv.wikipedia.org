{{Персоналия}}
'''Изъюров Иван Васильевич''' (Изъюр Иван; [[1910 во|1910]]—[[1995]]) — [[коми кыв|коми]] [[Коми гижысьяс анбур серти|гижысь, вуджӧдчысь]].

== Олан туй ==
Иван Изъюров чужӧма [[1910-ӧд во]]ся [[рака тӧлысь 6-ӧд лун]]ӧ [[Вӧлӧгда губерня]]ысь [[Усть-Сысольск уезд]]са Позтыкерӧсын (ӧні — [[Кӧрткерӧс район]]са [[Позтыкерӧс (Кӧрткерӧс район)|Позтыкерӧс]] сикт). Сыктывкарса мӧд тшупӧда школа помалӧм бӧрын уджалӧма [[Коми небӧг лэдзанін]]ын, сэсся [[Войвыв кодзув (журнал)|«Ударник»]] журналын.

И.В. Изъюров — [[Айму вӧсна Ыджыд тыш]] вылӧ ветлысь, тышкасьӧма Карел фронтын. Пехотинеч, миномётчик, связист, вӧлӧма сідзжӧ войнавывса корреспондентӧн — «Часовой Севера» да «Во Славу Родины» газетъясӧ гижӧма 30 гӧгӧр очерк да висьт.

Война бӧрын журналисталӧма «Красное знамя» газетын, [[Войвыв кодзув (журнал)|«Войвыв кодзув»]] журналын, телевидениеса студияын.

Кулӧма [[1995-ӧд во]]ся [[тӧвшӧр тӧлысь 24-ӧд лун]]ӧ. Гуалӧма [[Сыктывкар]]ын.

== Гижан удж ==
Иван Изъюровлӧн медводдза кывбуръяс да висьтъяс петавлісны [[Войвыв кодзув (журнал)|«Ордым»]] журналын [[1926-ӧд во]]ын. Сёрӧнджык петісны «Тималӧн бригада» ([[1932]]) да «Доменьлӧн мыж» ([[1936]]) повесьтъяса небӧгъяс, «Шуд» ([[1935]]) висьт чукӧр.

[[1950]]—[[1990-ӧд во]]ясся висьтъяслӧн, повесьтъяслӧн да очеркъяслӧн тематикаыс вель паськыд. «Кор дзоридзалӧ льӧм» да «Судзӧд меным ӧшкамӧшка» гижӧдъясын И. Изъюров зільӧ сетны сылӧн кадся олысьлысь портрет. [[1979-ӧд во]]ын республикаса драма театр пуктӧма сылысь «Морт коли ӧтнас» пьеса.

Челядьлы гижӧма «Миян Бикинь» повесьт, «Бурмортлӧн чунькытш» мойд, «Ылі туй петтӧдз» висьт.

И.В. Изъюрову комиӧдлӧма [[Пушкин Александр Сергеевич|А. С. Пушкинлысь]], [[Гоголь Николай Васильевич|Н. В. Гогольлысь]], [[Горький Алексей Максимович|А. М. Горькийлысь]] да [[Маяковский Владимир Владимирович|В. В. Маяковскийлысь]] гижӧдъяссӧ.

[[1934-ӧд во]]сянь Иван Изъюров пырӧ гижысь котырӧ. [[1967-ӧд во]]сянь — Коми АССР-са гижысь котырын кывкутысь секретар. Уна во чӧж вӧлӧмаі [[Север (журнал)|«Север»]] журналса редколлегияӧ пырысьӧн.

[[1970-ӧд во]]ын сылы сетісны «Коми АССР-са искусствоясын нимӧдана уджалысь» ним. И.А. Куратов нима Коми АССР-са канму премия босьтысь.

== Небӧгъяс ==
* Сиктса повестьяс / Ред. С. Морозов; серпасалiс А.С. Добряков. — [[Сыктывкар]]: [[Коми небӧг лэдзанін|Коми кн. изд-во]], [[1970]]. — 264 л.б.
* Достань мне радугу: повести и рассказы: перевод с коми. — [[Москва]]: Современник, [[1981]]. — 223 с. (Новинки «Современника»)

== Ошканпасъяс ==
* Коми АССР-са искусствоясын нимӧдана уджалысь ([[1970]]) 
* И.А. Куратов нима Коми АССР-са канму премия босьтысь

== Ӧшмӧсъяс ==
* [[Вежев Александр Александрович|''Вежев А. А.'']], [[Ванеева Ирина Михайловна|''Ванеева И. М.'']] Иван Васильевич Изъюров // История коми литературы: в 3-х т. — [[Сыктывкар]], [[1981-ӧд во|1981]]. — Т. 1. — С. 99—111.
* [http://www.nbrkomi.ru/page/1846/ Коми Республикаса вужвойтырлӧн небӧгаин]
* [[Мартынов Валерий Иванович|''Мартынов В.И''.]] Изъюров Иван Васильевич // Литераторы земли Коми: биобиблиографический словарь. — [[Сыктывкар]], [[2000]]. — С. 57—58.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Позтыкерӧс сикт овмӧдчӧмин]]
[[Категория:Айму вӧсна Ыджыд тыш вылӧ ветлысьяс]]
