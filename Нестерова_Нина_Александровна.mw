{{Персоналия}}
'''Нестерова Нина Александровна''' ([[1965 во|1965]]—[[2017 во|2017]]) — [[коми кыв|коми]] историк, общественнӧй да каналан удж вӧчысь.

== Олан туй ==
Нина Нестерова чужӧма [[1965 во]]ся [[18 урасьӧм|урасьӧм тӧлысь 18 лунӧ]] [[Кӧрткерӧс]] сиктын. [[1987 во]]ын помалӧма [[Коми канмуса педагогика институт]], босьтӧма «Физика и математика» специальносьт серти диплом. [[1987 во|1987]]—[[1988 во|1980 воясӧ]] велӧдӧма математика [[Кӧрткерӧс район]]са [[Каляты (Кӧрткерӧс район)|Каляты]] шӧр школаын. [[1988 во|1988]]—[[1991 во|1991 воясӧ]] секретаралӧма ВЛКСМ-лӧм Кӧрткерӧс райкомын. [[1991 во|1991]]—[[1992 во|1992 воясын]] вӧлӧма Кӧрткерӧс райисполкомын том йӧз делӧяс серти отделса веськӧдлысьӧн. [[1992 во|1992]]—[[1993|1993 воясын]] Том йӧзлӧн Коми котырса рескомын организационнӧ-общӧй юкӧнын веськӧдлысь ([[Сыктывкар]]). [[1993 во]]ын — Коми Республикаса том йӧзлӧн канму комитетын медшӧр специалист.

[[1995 во]]ын помалӧма Рытыв-Войвыв канму службаӧ велӧдан академия («Канму да муниципальнӧй веськӧдлӧм»). 

[[1993]]—[[1997|1997 воясын]] — Коми Республикаса национальносьтъяслӧн делӧяс серти министерствоын ведушӧй да медшӧр специалист. [[1997]]—[[2000|2000 воясын]] — Коми Республикаын Россия Федерацияса Президентлӧн полномочнӧй представитель аппаратын специалист-эксперт (Сыктывкар).

[[2001|2001-ӧд восянь]] [[2010 во|2010 воӧдз]] уджалӧ [[Сыктывкарса канму университет]]ын: фин-йӧгра пакультетса регионоведение кафедраын старшӧй преподаватель да кафедраса веськӧдлысьлысь уджвӧчысь, деканлысь уджвӧчысь; содтӧд профессиональнӧй велӧдчӧм институтын социально-культурнӧй сервис да туризм шӧринын веськӧдлысь; экономика да сервислӧн менеджмент кафедраын доцент, веськӧдлан пакультетса деканӧс вежысь; университетса международнӧй юкӧнын начальник.

[[2010]]—[[2011 во|2011 воясын]] вӧлӧма Коми Республикаса велӧдӧм министрӧс вежысьӧн.

[[2011 во]]сянь веськӧдлӧ [[Канму службаӧ да веськӧдлыны велӧдан Коми Республикаса академия]]ӧн: медводз ректорлысь уджвӧчысь, а сэсся ректор.

[[2015 во|2015 вося]] [[кӧч тӧлысь]]ӧ пырӧдчӧма республикаса парламентӧ бӧрйысьӧмъясӧ да лоӧма VI созывса депутатӧн. [[2015 во]]ся [[15 йирым|йирым тӧлысь 15-ӧд лунӧ]] сійӧс бӧрйӧмаӧсь [[Коми Республикаса Каналан Сӧвет]]ын оланпас да асвеськӧдлан комитетса веськӧдлысьӧн.

Кулӧма [[Петыркар]]ын [[2017 во]]ся [[21 ӧшым|ӧшым тӧлысь 21 лунӧ]]. Сыктывкарын колльӧдчӧм бӧрын гуалӧма Кӧрткерӧс шойнаын [[25 ӧшым|ӧшым тӧлысь 25-ӧд лунӧ]].

== Общественнӧй удж ==
Уна во чӧж вӧлі пырӧ [[Коми войтыр (ӧтмунӧм)|«Коми войтыр» ӧтмунӧмса]] Исполкомӧ, Коми Республикаса вужвойтыр аньяслӧн котырӧ.

== Наградаяс ==
Бур уджысь сетӧма Коми Республикаса велӧдӧм министерстволысь Почёт грамота ([[2011 во|2011]]), Коми Республикаса Почёт грамота ([[2013 во|2013]]), Туризмысь федеральнӧй агентствоса Почёт грамота ([[2013 во|2013]]), «Коми Республика водзын уджысь» торъялана пас ([[2015 во|2015]]), Коми Республикаса каналан сӧветлысь Аттьӧалӧм ([[2017 во|2017]]).

== Ӧшмӧсъяс ==
* [https://komiinform.ru/news/157787/ Скончалась депутат Госсовета Коми Нина Нестерова // «Комиинформ» юӧр сетан агентство (2017.12.21 лун; рочӧн)]

<references/>
== Ыстӧдъяс ==

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Кӧрткерӧс сикт овмӧдчӧмин]]
[[Категория:Чужисны 1965 воын]]
[[Категория:Кулісны 2017 воын]]
[[Категория:Коми войтыр (ӧтмунӧм)]]
[[Категория:Коми войтырын водзмӧстчысьяс]]
[[Категория:Сыктывкарса канму университет]]
[[Категория:Коми Республикаса Каналан Сӧветысь депутатъяс]]
