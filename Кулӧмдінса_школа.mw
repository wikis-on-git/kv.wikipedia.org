[[Файл:Куломдин 2009.09.13 061.jpg|300 px|right|thumb|Кулӧмдін сиктса вадор школа, кыпӧдӧма 1914 воын ([[2009]] во)]]
[[Файл:Куломдин школа.jpg|300 px|right|thumb|Кулӧмдінса школа Нярсиктын, кыпӧдӧма 1920-ӧд воясын]]

'''Кулӧмдінса школа''' — [[Коми Республика]]са [[Кулӧмдін]] сиктса школа, коді панӧ ассьыс историясӧ [[1843 во]]сянь.

== История ==

=== XIX нэм ===
* [[Россия]]са император Н.П. Романовлӧн Шуӧм серти [[Вӧлӧгда губерния]]са ӧткымын сиктын [[1843 во]]ын вӧлі медводдзаысь восьтӧмаӧсь приходса училищеяс. На лыдын вӧлі и [[Кулӧмдін]]. Сійӧ воссис [[Петыр-Павел вичко (Кулӧмдін)|Петыр-Павел вичко]] бердын, сылӧн сьӧм вылӧ, поп Алексей Стефанович [[Моторин]] керкаын, коді и лоис медводдза веськӧдлысьӧн (наставникӧн). Сылы отсасисны попаддя Александра Григорьевна и дякӧн М.А. [[Тюрнин]].
: Ёнджыкасӧ велӧдчисны зонъяс. Священник эз кӧ вӧв паныд, тшӧтш вермисны велӧдчыны нывъяс. Тані велӧдісны лыддьысьны, артасьны, сьывны молитваяс, «Закон божий». Велӧдісны уджысь кольӧм кадӧ, [[1 кӧч|кӧч тӧлысь 1-ӧд лунсянь]] [[1 ода-кора|ода-кора тӧлысь 1-ӧд лунӧдз]]. Челядь велӧдчисны лёка. Найӧ ӧдва кужисны гижны ним-овсӧ, лыддьыны кокни гижӧд. Сёрӧнджык кутісны велӧдчыны мӧд керкаын.
* [[1864 во]]ын Россияын вӧлі нуӧдӧма земскӧй реформа. Регыдъя кадӧн приходса училищеяс кутісны вуджӧдны земстволӧн тшӧт вылӧ да шуны начальнӧй народнӧй училищеӧн. Кулӧмдінын татшӧм училище вӧлі восьтӧма [[1872 во]]ын бура лӧсьӧдӧм керкаын. Велӧдчанін Положение серти, училище вермис лоны ӧти класса, кӧні велӧдісны 3-4 во, либӧ кык класса, кӧні велӧдісны 6 во.
* [[1874 во|1874]]—[[1875 во|1875]] велӧдчан воясын Кулӧмдінса школаын велӧдчис 20 зон да 2 ныв; [[1888 во]]ын — 65 зон да 9 ныв. Тані велӧдчисны [[Кулӧмдін]]ысь да матігӧгӧрса грездъясысь челядь: [[Носим (Кулӧмдін район)|Носимысь]], [[Куж (Кулӧмдін район)|Кужйысь]], [[Дон (Кулӧмдін район)|Донысь]], [[Джеджим (Кулӧмдін район)|Джеджимысь]]. [[1875 во]]сянь велӧдысьӧн уджалӧ Василий Иванович [[Попов]]. «Закон божий» велӧдӧ священник Василий Дмитриевич Садоков, а [[1879 во]]сянь [[Доброумов Николай Михайлович|Николай Доброумов]].
* Училищӧлысь уджсӧ видлалӧм бӧрын [[1888 во]]ся отчётас вӧлі гижӧма: «дети отличаются благонравием, посещают храмы, где участвуют в пении и чтении… Но многие пропускают уроки по причине бедности. У большинства обучающихся нет достаточно приличной и теплой одежды и обуви, беспроходны пути сообщения».
* [[1890 во|1890]] — училищӧлы сетӧма 656 шайт: на пиысь велӧдысьлы — 300, велӧдысьлӧн отсасьысьлы — 120, «Закон Божий» велӧдысьлы — 60, школалы керка кӧртымалӧмысь — 100, велӧдысьлы керка кӧртымалӧмысь — 36, стӧрӧжлы — 40.
* [[1896 во|1896]] — училищӧ бердын воссьӧ публичнӧй библиотека верстьӧ войтырлы. Предметъяс велӧдӧ Мария Смелкова.

=== XX нэм ===
* [[1900 во|1900]]—[[1901]] — Велӧдысьӧн уджалӧ Анна Лыткина, сылы отсасьӧ Николай Соснин. Велӧдӧны [[роч кыв|рочӧн]], мый сьӧктӧдӧ коми челядьлысь олӧмсӧ. Велӧдчӧмысь сьӧм эз босьтны, небӧгъяс вӧлі воӧны [[Усть-Сысольск]]ысь. Коми велӧдчан небӧгъяс эз вӧвны.
* [[1909]] — Кулӧмдінса земскӧй школалӧн вӧлі кык керка: ӧтиыс — тайӧ «виж» школа ([[Петыр-Павел вичко (Кулӧмдін)|Петыр-Павел вичко]] дорын), мӧдыс — Тренясиктын Вась Матвей керкаын, кытчӧ мӧд велӧдысьӧн вӧлі индӧма Агния Александровна Попова. Кыкнан керканас веськӧдліс Ия Африкановна Каплина.
* [[1910]] — сиктлӧн Катыдпомын Иван Николаевич Попов керкаын воссис мӧд начальнӧй народнӧй училище. Сёрӧнджык сійӧс вуджӧдісны Дмитрий Иванович Ракинлӧн керкаӧ. Кыкнан училищӧас велӧдісны ӧткодь уджтас серти.
* [[1913]] — школаын велӧдчис 170 морт. Медводдза училищӧӧн веськӧдліс Константин Николаевич Микушев (уджаліс [[1910]]—[[1916]] воясӧ). Сыкӧд уджалісны прогимназия помалысь Анна Петровна Осипова да епархиаса нывбаба училищӧ помалысь Зинаида Андреевна Старцева. «Закон божий» велӧдіс священник Иван Николаевич Попов, гимнастика – вӧвлӧм унтер-офицер Иван Егорович Чаланов. Мукӧд предмет нуӧдісны нывбаба прогимназия помалысь Мария Ивановна Распутина да гимназия помалысь Елизавета Ивановна Попова (сэсся — Кремская), кодъяслӧн вӧліны велӧдысьяслӧн эскӧданпасъяс.
* [[1914]], [[30 вӧльгым|вӧльгым тӧлысь 30 лун]] — [[Кулӧмдін]] сиктын кыпыда восьтісны '''Вылыс начальнӧй училищӧ'''. Балконъяса кык судта керка вӧлі кыпӧдӧма [[Эжва]] ю берегын торъя мога бала серти казна тшӧт весьтӧ. Кулӧмдінса олысьяс асьныс дасьтісны керъяссӧ да кыпӧдісны керкасӧ. Тані содтӧд тӧдӧмлун босьтісны начальнӧй земскӧй училищӧ помалысьяс. Велӧдчисны 4 во 10-13 арӧса челядь. Велӧдан уджтасын вӧліны татшӧм предметъяс: Закон божий, [[роч кыв]] да роч словесносьт, арифметика да алгебралӧн подувъяс, геометрия, география, Россиялӧн история, естествоведение да физика, серпасалӧм да черчение, сьылӧм да гимнастика. Нывъяслӧн вӧлі вурсьӧм-кысьӧм. Медводдза классӧ босьтісны 30 велӧдчысьӧс матысса вӧлӧсьтъясысь: [[Дереваннӧй (Кулӧмдін район)|Дереваннӧй]], [[Дон (Кулӧмдін район)|Дон]], [[Куж (Кулӧмдін район)|Куж]], [[Кулӧмдін]], [[Немдін (Кулӧмдін район)|Немдін]],  [[Нёбдін (Кӧрткерӧс район)|Нёбдін]], [[Пезмӧг (Кӧрткерӧс район)|Пезмӧг]], [[Руч (Кулӧмдін район)|Руч]] да мукӧд. Вылыс начальнӧй училищӧ удитісны помавны сӧмын ӧтчыд [[1918]] вося [[тулыс]]ын 17 морт (мукӧдыс эз вермыны помавны). Веськӧдлысь велӧдысьӧн вӧлі Н.С. Замышляев. «Закон божий» нуӧдіс И.Н. Попов. [[1915]]-[[1916]] воясӧ велӧдісны А.В. Мезенцев да М.В. Полякова. [[1917]] воын предметъяс нуӧдісны А.Н. Наместников, Н.С. Попова, коді помаліс [[Вӧлӧгда]]са нывбаба гимназия. Сьывны велӧдіс вичкоса дьякӧн А.Е. Попов, коді помавліс [[Усть-Сысольск]]са духовнӧй училищӧ.
* [[1918]] — Вылыс начальнӧй училищӧ пыдди лои II тшупӧда сӧветскӧй школа, земскӧй начальнӧй народнӧй училищӧ пыдди — I тшупӧда школа. Тайӧ сьӧкыд вежсьӧмъяс дырйиыс унатор вӧлі оз тырмы. Абу велӧдчан небӧгъяс, гижасянтор, гумаг, чернила вӧчисны саысь, а урокъяс дасьтісны сартаса биӧн. 
* [[1924]] — школаын воссис пионеръяслӧн котыр. Ичӧт классъяс велӧдчисны кресьтянинъяслӧн керкаясын: Вась Матвей дорын Тренясиктын, Савва Иван Митрей дорын Катыдпомын, Илля Микул керкаын Нярсиктын.
* 1920-ӧд вояс помын Нярсиктын вӧлі кыпӧдӧма кык судтаа образцовӧй начальнӧй школа. Уджаліс и «виж» школа. Ыджыд классъяс велӧдчисны кык судта школаын, коді сулаліс Эжва берегын. Босьтчисны велӧдны [[коми кыв]] да литература. Велӧдысьясӧн уджалісны Василий Езикелевич Порошкин, Анастасия Ивановна Кипрушева, Елизавета Ивановна Кремская, Степан Васильевич Попов, Борис Константинович Упадышев, Анна Александровна Чеусова, Павел Александрович Полещиков да мукӧд. 1928-30 воясӧ школаӧн веськӧдліс М.А. Выборов.
* [[1930]], [[1 кӧч|кӧч тӧлысь 1 лун]] — колхозъяс артмӧдӧмкӧд йитӧдын школа кутіс шусьыны '''ШКМ''' ([[роч кыв|рочӧн]]: Школа колхозной молодёжи). Велӧдісны: математика, физика, химия, естествознание, роч кыв да литература, коми кыв да литература, обществоведение, экономическӧй география, история, [[немеч кыв]], агрономия, физкультура. Велӧдчысьясӧс вӧлі юкӧма абу класс, а котыръяс вылӧ, кодъясӧн веськӧдлісны велӧдысь-групповодъяс.
* [[1930]] — став челядьсӧ быть кутісны велӧдны ичӧт классъясын. Эз кут тырмыны велӧдан жыръяс. Та вӧсна 1-4 классъяс велӧдчисны асшӧр керкаясын: Охапкинлӧн «Вятскӧй» керкаын, Сандро Вась Иван да Сандро Егор Кипрушевъяслӧн керкаясын.
* [[1932]], [[косму тӧлысь]] — [[Дон (Кулӧмдін район)|Дон]] сиктысь локтіс естествознание велӧдысь [[Тимушева Наталья Семёновна]], кодӧс кутісны ёна пыдди пуктыны да вылӧ донъявны.
* [[1933]] воӧдз — школаса став шуӧмсӧ да документъяссӧ вӧлі гижӧны рочӧн. [[Тӧвшӧр тӧлысь]]сянь кутісны гижны комиӧн, а [[вӧльгым тӧлысь]]сянь латина шыпасъясӧн. Тадзи вӧлі [[1934]] вося [[сора тӧлысь]]ӧдз.
* [[1934]] — [[Кулӧмдін]]ӧ бӧр воис велӧдны [[Попова Агния Александровна]], кодлӧн [[1951]] во кежлӧ ӧтувъя педагогическӧй стажыс артавсис 39 во, на пиысь 20 уджаліс Кулӧмдінын. [[1940]] воын сійӧ лои [[Коми АССР-са школаясын нимӧдана велӧдысь]]ӧн.
* [[1937]] – Кулӧмдінса школалы вӧлі сетӧма нималана [[Рочму|роч]] гижысь [[Пушкин Александр Сергеевич|Александр Пушкинлысь]] нимсӧ.<ref>[http://finnougr.ru/news/index.php?ELEMENT_ID=10125 К 170-летию Усть-Куломская школа расставит точки над «i» в своей истории]</ref> [[Коми АССР]]-са Исполкомлӧн Президиум заседание вылын, коді вӧлі [[1937 во]]ся [[17 тӧвшӧр|тӧвшӧр тӧлысь 17 лунӧ]], индӧма мероприятиеяс, кодъясӧс нуӧдӧны Александр Пушкинлӧн 100 вося кулӧмкӧд йитӧдын. Коймӧд пунктас гижӧма: «''Удовлетворить ходатайство Усть-Куломского районного исполнительного комитета о наименовании Усть-Куломской средней школы именем А. Пушкина''». Та кадӧ жӧ газетъяс гижӧны, мый Сыктывкарын восьтӧма А. Пушкин нима культура керка, кыпӧдӧны А. Пушкин нима школа, а Кулӧмдінса шӧр школа кутас новлыны сылысь нимсӧ.
* [[1940]], [[ода-кора тӧлысь]] — [[Коми АССР]] историяын медводдзаысь 17 медбур велӧдысьлы вӧлі сетӧма орден да медальяс. Н.С. Тимушевалы вичмис [[Ленин орден]]. Сёрӧнджык тайӧ орденсӧ сетісны Е.И. Кремскаялы ([[1889 во|1889]]—[[1964]]) да К.В. Тарабукиналы. Мужичӧй-велӧдысьясӧс кутісны мӧдӧдавны служитны РККА-ӧ (Рабоче-крестьянская Красная армия).
* [[1940]] — 8-10 классъясын велӧдчӧмысь кутісны босьтны сьӧм.
* [[1941]]—[[1945]] — [[Айму вӧсна Ыджыд тыш]] кадӧ унаӧн шыбитісны велӧдчӧм, кутісны велӧдчыны лёкджыка. Мужичӧй-велӧдысьяс Г.И. Попов, П.И. Ермолин, И.П. Потапов, А.С. Сахаров, И.И. Кузнецов да И.С. Черненко мунісны фронт вылӧ да усисны. Тышкасян кадӧ велӧдысьяс да велӧдчысьяс уджалісны фермаын, турун пуктісны, нянь вундісны, чукӧртісны шоныд кӧлуй, кыисны носкияс, кепысьяс да мӧдӧдалісны фронтӧ. Фронт вылысь воисны И.А. Сладкоштиев, И.М. Турышев, А.И. Липин да водзӧ велӧдісны челядьӧс. «Айму вӧсна Ыджыд тыш кадӧ бур уджысь» медаль сетісны А.М. Кипрушевалы, А.С. Журавлёвалы, А.И. Напалковалы, О.Г. Елькиналы да мукӧдлы.
* [[1951]] — кыпӧдісны кык судта пу школа аэропорт туй вылын (XXI нэмын тайӧ керкаыс вӧлі резьӧдӧма). Архив материал тӧдтӧмлун вӧсна пасйисны Кулӧмдінса школалысь 100 вося тшупӧда пас.
* [[1966]] — школаясын кутісны ставнысӧ велӧдны 10 во чӧж.
* [[1984]] — Кулӧмдінын помалісны куим судтаа кирпич школа вӧчӧм, кӧні вермис ӧтпырйӧ велӧдчыны 1176 морт. Ковтӧмлун вӧсна тупкысисны «виж» да Вадор школаяс. Ёна бурмисны велӧдан условиеяс.
* [[1993]], [[1 кӧч|кӧч тӧлысь 1 лун]] — 150-ысь триньӧбтіс школаса жыннян. Школаын велӧдчис 1034 морт, 46 класс-комплект (на пиын 22 — ичӧт классъяс), 15 бура дасьтан кабинет, 2 спортзал, теплица, класс-гараж, библиотека, вӧчасянінъяс.

=== XXI нэм ===

== Школа нимӧдысьяс ==
Кулӧмдінса школаясын велӧдысьяслысь уджсӧ вылӧ донъявлісны РСФСР-ын да [[Коми Республика]]ын <ref>[http://усош.рф/%D1%81%D1%82%D0%B0%D1%82%D1%8C%D0%B8/%D1%88%D0%BA%D0%BE%D0%BB%D0%B0/%D1%81%D0%B5%D0%B3%D0%BE%D0%B4%D0%BD%D1%8F%D1%88%D0%BD%D0%B8%D0%B5-%D0%B4%D0%BD%D0%B8-%D1%88%D0%BA%D0%BE%D0%BB%D1%8B/ Мы ими гордимся!]</ref>

=== [[РСФСР-са школаын нимӧдана велӧдысь]]яс: ===
* [[Тимушева Текуса Васильевна]] ([[1984]])
* Напалкова Апполинария Ивановна ([[1962]])

=== [[Коми АССР-са школаясын нимӧдана велӧдысь]]яс: ===
* [[Кремская Елизавета Ивановна]] ([[1940]])
* [[Тимушева Наталья Семёновна]] ([[1940]])
* Кузиванова Екатерина Александровна ([[1959]])
* Удоратина Серафима Афанасьевна ([[1960]])
* Киричук Екатерина Дмитриевна ([[1963]])
* [[Попова Агния Александровна]] ([[1964]])
* Попова Роза Валентиновна ([[1965]])
* Лобанова Екатерина Васильевна ([[1983]])
* Нефёдова Нина Алексеевна ([[1983]])
* Торлопова Анна Александровна ([[1985]])

=== Коми Республикаса нимӧдана уджалысь:  ===
* Попова Валентина Михайловна ([[2002]])

=== Школаса почётнӧй уджалысьяс: ===
* Костина Галина Ивановна
* Нестерова Эльвира Дмитриевна
* Ульянова Наталья Дмитриевна
* Нестерова Нина Кимовна

=== СССР-ын просвещениеса отличник ===
* Сладкоштиева Антонина Васильевна ([[1982]])

=== РСФСР-ын народнӧй просвещениеса отличникъяс: ===
* Попов Василий Николаевич ([[1958]])
* Сладкоштиева Антонина Васильевна ([[1958]])
* Попова Роза Валентиновна ([[1961]])
* Охапкина Изида Пантелеймоновна ([[1967]])
* Липина Мария Петровна ([[1969]])
* Елькина Ольга Гавриловна ([[1976]])
* Чувьюрова Нина Ивановна ([[1976]])
* Нефёдова Нина Алексеевна ([[1978]])
* Липина Клавдия Георгиевна ([[1978]])
* Тимушева Текуса Васильевна ([[1981]])
* Торлопова Анна Александровна ([[1981]])
* Попова Галина Ивановна ([[1982]])
* Буракова Дина Петровна ([[1986]])
* Попова Валентина Михайловна ([[1986]])
* Короткова Ирина Степановна ([[1988]])
* Торопова Нина Афанасьевна ([[1989]])
* Сметанина Людмила Николаевна ([[1989]])

=== Россияса народнӧй велӧдӧмын отличникъяс: ===
* Шмакова Валентина Васильевна ([[1990]])
* Афанасьева Эвелина Петровна ([[1992]])
* Липина Александра Ивановна ([[1992]])
* Игнатова Любовь Александровна ([[1994]])
* Карманова Галина Ивановна ([[1994]])
* Пименова Альбина Александровна ([[1994]])

=== Ленин орден: ===
* Тимушева Наталья Семеновна ([[1939]])
* Кремская Елизавета Ивановна ([[1949]])
* Тарабукина Клавдия Васильевна ([[1951]])

=== «Почёт пас» орден: ===
* Лобанова Екатерина Васильевна ([[1965]])
* Сладкоштиева Антонина Васильевна ([[1978]])

=== «За трудовую доблесть» медаль: ===
* Попова Екатерина Дмитриевна ([[1950]])
* Кипрушева Анна Ефимовна ([[1966]])

== Ӧшмӧсъяс ==
* [http://усош.рф/%D1%81%D1%82%D0%B0%D1%82%D1%8C%D0%B8/%D1%88%D0%BA%D0%BE%D0%BB%D0%B0/%D0%B8%D1%81%D1%82%D0%BE%D1%80%D0%B8%D1%8F-%D1%88%D0%BA%D0%BE%D0%BB%D1%8B/ Велӧдчанінлӧн история]

== Ыстӧдъяс ==
<references/>

[[Категория:Школаяс Коми Республикаын]]
[[Категория:Кулӧмдiн]]
