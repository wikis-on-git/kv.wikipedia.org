{{Персоналия}}
'''Костромина Ия Николаевна''' (комиӧн – ''Микол Ия'', [[1931]]—[[2012 во|2012]]) — [[коми кыв]] туялысь.

== Олан туй ==
Ия Костромина чужӧма [[1931-ӧд во]]ся [[тӧвшӧр тӧлысь 4-ӧд лун]]ӧ [[Коми АССР]]-ын (ӧні – [[Коми Республика]]) [[Емдін район]]са [[Лыаты (Емдін район)|Лыаты]] [[грезд]]ын. [[1951-ӧд во]]ын помалӧма Емдінса педагогика училишӧ. Уджалӧма Помӧсдін районса (ӧні – [[Кулӧмдiн район]]ын) подув школаясын. [[1958-ӧд во]]ын помалӧма [[Коми канмуса педагогика институт]]ысь история-филология факультет да уджалӧма шӧр школаясын. [[1966]]–[[1967 во]]ясын – Коми АССР-са Совминын архив юкöнын старшöй инспектор.

[[1967-ӧд во]]ся [[ӧшым тӧлысь]]ын пырӧма уджавны [[СССР-са наукаяс академия]]лöн [[Коми наука шӧрин|Коми филиалӧ]] кыв да литература юкöдö. Пенсия вылӧ петӧма [[1986-ӧд во]]ын.

Кулӧма [[2012 во|2012-ӧд вося]] [[косму тӧлысь 3-ӧд лун]]ӧ [[Сыктывкар]] улö пырысь [[Улыс Чов (Сыктывкар)|Улыс Чов]] [[посёлок]]ын пöрысьяслöн керкаын.

== Туясян удж ==
Ия Костромина туялӧма коми кыв туялöмлысь история, кыв артмöм да гижанног. Йöзöдӧма 40 сайö удж. Пуктӧма пай кывкудъяс дасьтöмö, чукöртӧма материал, медым йöзöдны «Краткий этимологический словарь коми языка (авторъяс – [[Илля Вась]] да [[Гуляев Евгений Семёнович|Е. С. Гуляев]]). Чукöртӧма материал [[Куратов Ӧльӧш Вань|Иван Куратов]]лысь небöгсö йöзöдöм вылö ([[1979]]). Гижӧма торъя юкöн «Ӧнія коми кыв. Кыв артмöм» [[небӧг]]ын ([[1985]]).
[[1974-ӧд во]]сянь [[1998-ӧд во]]öдз корсьӧма коми кывйысь [[XIX нэм]]ся уджъяс.

== Наградаяс ==
* «Уджвывса ветеран» медаль ([[1985]])
* «1941–1945 воясся Айму вӧсна Ыджыд тышын уджысь» медаль ([[1995]]).

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. – [[Сыктывкар]], [[2000]]. – 212 с.

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Кӧжмудор сикт овмӧдчӧмин]]
[[Категория:Кыв, литература да история институт]]
