{{Персоналия}}
'''Костромина Ия Николаевна''' (комиӧн – ''Микол Ия'', [[1931]]–[[2012 во|2012]]) – [[коми кыв]] туялысь.

== Олан туй ==
* [[1931]], [[4 тӧвшӧр|тӧвшӧр тӧлысь 4 лун]] – чужис [[Коми АССР]]-ын (ӧні – [[Коми Республика]]) [[Емдін район]]са [[Лыаты (Емдін район)|Лыаты]] [[грезд]]ын.
* [[1951]] – помалiс Емдінса педагогика училище.
* уджаліс Помӧсдін районса (ӧні – [[Кулӧмдiн район]]ын) подув школаясын.
* [[1958]] – помаліс [[Коми канмуса педагогика институт]]ысь история-филология факультет да уджаліс шӧр школаясын.
* [[1966]]–[[1967]] – Коми АССР-са Совминын архив юкöнын старшöй инспектор.
* [[1967]], [[ӧшым тӧлысь]] – пырис уджавны [[СССР-са наукаяс академия]]лöн [[Коми филиал]]ö кыв да литература юкöдö.
* [[1986]] – петiс пенсия вылö.
* [[2012 во|2012]], [[3 косму|косму тӧлысь 3 лун]] – кувсис [[Сыктывкар]] улö пырысь [[Улыс Чов (Сыктывкар)|Улыс Чов]] [[посёлок]]ын пöрысьяслöн керкаын.

== Туясян удж ==
Ия Костромина туялiс коми кыв туялöмлысь история, кыв артмöм да гижанног. Йöзöдiс 40 сайö удж. Пуктiс пай кывкудъяс дасьтöмö, чукöртiс материал, медым йöзöдны «Краткий этимологический словарь коми языка (авторъяс – [[Лыткин Илля Вась]] да [[Гуляев Евгений Семёнович]]). Чукöртiс материал [[Куратов Ӧльӧш Вань|Иван Куратов]]лысь небöгсö йöзöдöм вылö ([[1979]]). Гижис торъя юкöн «Ӧнія коми кыв. Кыв артмöм» [[небӧг]]ын ([[1985]]).
[[1974]]-öдсянь [[1998]]-öд воöдз вöчис удж да корсис коми кывйысь [[XIX нэм]]ся уджъяс.

== Наградаяс ==
* «Уджвывса ветеран» медаль ([[1985]])
* «1941–1945 воясся Айму вӧсна Ыджыд тышын уджысь» медаль([[1995]]).

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. – [[Сыктывкар]], [[2000]]. – 212 с.

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Кӧжмудор сикт овмӧдчӧмин]]
[[Категория:Кыв, литература да история институт]]
