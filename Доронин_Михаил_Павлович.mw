'''Доронин Михаил Павлович''' (Шыладорса Миш; [[1902]]—[[1939]]) — [[коми кыв|коми]] [[Коми гижысьяс анбур серти|поэт, критик]].

== Олан туй ==
Михаил Доронин чужис [[Вӧлӧгда губерня]]ысь [[Усть-Сысольск уезд]]са [[Шыладор (Сыктывдін район)|Шыладор]] сиктын [[1902 во]]ся [[3 кӧч|кӧч тӧлысь 3-ӧд лунӧ]]. 

[[1921 во]]ын помаліс сӧветскӧй партийнӧй школа. Уджаліс вӧлӧсьтса исполкомын делопроизводительӧн да шлен-секретарӧн. [[1927 во]]сянь — Михаил Доронин [[Удора район]]са исполкомын веськӧдлысь. 1930-ӧд вояс пансигӧн велӧдчис редакторъяслӧн да газетса уджалысьяслӧн курсъяс вылын. Служитіс Гӧрд Армиаын. Демобилизация бӧрас уджаліс сӧветскӧй органъясын, газетъясын да [[Коми небӧг лэдзанін]]ын. СССР-са Гижысь котырын [[1934 во]]сянь. [[1935 во]]сянь веськӧдліс Коми гижысь котырӧн да редактораліс [[Войвыв кодзув (журнал)|«Ударник»]] журналын.

Кыдзи и уна мукӧд гижысьӧс, Шыладорса Мишӧс мыждісны «буржуазнӧй национализмын» да «сепаратизмын» да репрессируйтісны. Куліс [[Магадан]]ын лагерса бурдӧдчанінын [[1939 во]]ся [[13 ӧшым|ӧшым тӧлысь 13-ӧд лунӧ]]. Реабилитируйтісны [[1956]] вося [[3 моз|моз тӧлысь 3-ӧд лунӧ]].

== Гижан удж ==
Михаил Доронин гижис кывбуръяс («Паш Колялы», «Узьтӧм войясӧ», «Талун», «Ва катчӧс мӧдӧдчис», «Кык во визьясӧн кыскалӧ плуг...»), но асьсӧ ёнджыка петкӧдліс кыдзи критик, гижис критическӧй статья, пасйӧд да рецензия жанръясын. [[1934 во]]ын сӧветскӧй гижысьяслӧн медводдза Ставсоюзса съездлӧн делегатӧн.

== Ӧшмӧсъяс ==
* [http://history-x.ru/03/05/035.htm Доронин Михаил Павлович]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Придаш сикт овмӧдчӧмин]]
