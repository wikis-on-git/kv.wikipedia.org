{{Персоналия}}
'''Доронин Михаил Павлович''' (''Шыладорса Миш'', ''Йӧнӧ Епим Миш''; [[1902]]—[[1939]]) — [[коми кыв|коми]] [[Коми гижысьяс анбур серти|поэт, критик]].

== Олан туй ==
Михаил Доронин чужӧма [[Вӧлӧгда губерня]]ысь [[Усть-Сысольск уезд]]са [[Шыладор (Сыктывдін район)|Шыладор]] сиктын [[1902 во]]ся [[кӧч тӧлысь 4-ӧд лун]]ӧ. 

[[1921 во]]ын помалӧма сӧветскӧй партийнӧй школа. Уджалӧма вӧлӧсьтса исполкомын делопроизводительӧн да секретарӧн. Служитӧма Гӧрд Армияын. Демобилизация бӧрас уджалӧма Емдін уездса большевик партия комитетын пропагандистӧн. [[1927 во]]сянь — Михаил Доронин [[Удора район]]са исполкомын веськӧдлысь.

1930-ӧд вояс пансигӧн велӧдчӧма редакторъяслӧн да газетса уджалысьяслӧн курсъяс вылын. 1930-ӧд восянь уджалӧ Коми обласьтса газетын да [[Коми небӧг лэдзанін]]ын. [[Коми гижысь котыр|СССР-са Гижысь котырын]] [[1934 во]]сянь. [[1935 во]]сянь веськӧдлӧма Коми гижысь котырӧн да редакторалӧма [[Войвыв кодзув (журнал)|«Ударник»]] журналын.

Кыдзи и уна мукӧд гижысьӧс, Шыладорса Мишӧс мыждісны «буржуазнӧй национализмын» да «сепаратизмын», вӧтлісны партияысь да репрессируйтісны. Сійӧс арестуйтӧмаӧсь [[1937-ӧд во]]ся [[йирым тӧлысь 7-ӧд лун]]ӧ. [[1938-ӧд во]]ся [[сора тӧлысь 7-ӧд лун]]ӧ СССР-са НКВД-лӧн торъя сӧвешанньӧ пуксьӧдӧма сійӧс 5 во кежлӧ. Сыкӧд ӧти кадӧ вӧлі пуксьӧдӧмаӧсь [[Изъюров Иван Васильевич|Иван Изъюровӧс]] да [[Нёбдінса Виттор]]ӧс. М. П. Доронин кулӧма [[Магадан]]ын СССР-са НКВД-лӧн Севвостоклагерса бурдӧдчанінын [[1939 во]]ся [[ӧшым тӧлысь 13-ӧд лун]]ӧ. Коми СССР-са Вылыс ёрдлӧн шуӧмӧн реабилитируйтӧма [[1956-ӧд во]]ся [[моз тӧлысь 3-ӧд лун]]ӧ.

== Гижан удж ==
Михаил Доронин гижӧма кывбуръяс («Паш Колялы», «Узьтӧм войясӧ», «Талун», «Ва катчӧс мӧдӧдчис», «Кык во визьясӧн кыскалӧ плуг...»), но асьсӧ ёнджыка петкӧдлӧма кыдзи критик, гижӧма критическӧй статья, пасйӧд да рецензия жанръясын. 

[[1934-ӧд во]]ын вӧлӧма сӧветскӧй гижысьяслӧн медводдза Ставсоюзса съездлӧн делегатӧн.

== Ӧшмӧсъяс ==
* ''Полещиков В.М.'' Михаил Доронин (1902—1939) // Репрессированные литераторы. — [[Сыктывкар]], [[2008]]. — С. 198—201.
* [[Дёмин Владимир Николаевич|''Дёмин В. Н.'']] Михаил Павлович Доронин // Писатели Коми: биоблиографический словарь: в 2- т. / Науч. ред. В. Н. Дёмин. — Сыктывкар, [[1995-ӧд во|1995]]. — Т. 1. — С. 134—136.
* ''Зиявадинова О.'' Михаил Павлович Доронин // Писатели Коми: биоблиографический словарь: в 2- т. — Сыктывкар: «Анбур, [[2017-ӧд во|2017]]. — Т. 1. — С. 255—257.
* [http://www.syktyvdincbs.ru/writers/15/ Сыктывдінса шӧр библиотека система]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Придаш сикт овмӧдчӧмин]]
[[Категория:Чужисны 1902 воын]]
[[Категория:Кулісны 1939 воын]]
[[Категория:Коми гижысь котырӧ пырысьяс]]
