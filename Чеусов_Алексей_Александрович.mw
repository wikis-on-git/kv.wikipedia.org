'''Чеусов Алексей Александрович''' (Гӧрд Ӧльӧш; [[1882 во|1882]]—[[1940]]) — [[коми кыв|коми]] [[Коми гижысьяс анбур серти|гижысь]], критик.

== Олан туй ==
Габӧ Педӧр Ӧльӧксан Пи Ӧльӧксей Нима Гӧрд Ӧльӧш, кыдзи асьсӧ шуліс А.А. Чеусов, чужис [[1882 во|1882 вося]] [[15 йирым|йирым тӧлысь 15-ӧд лунӧ]] [[Вӧлӧгда губерня]]ысь [[Усть-Сысольск уезд]]са Выльгорт сиктын (ӧні — [[Сыктывдін район]]са [[Выльгорт (Сыктывдін район)|Выльгорт]]). 

Велӧдчис Выльгортса да Усть-Сысольскса училишӧясын, Тотьмаса велӧдысьяслӧн семинариаын, но эз помав. Уджаліс велӧдысьӧн школаясын, а сэсся Йӧзкостса велӧдан институтын.

[[1899 во|1899]]—[[1900 во|1900]] воясӧ Алексей Чеусов пырӧдчис общественнӧй уджӧ, кутіс йитӧдъяс политссыльнӧйяскӧд, мый вӧсна сы бӧрся кыйӧдчис полициа. Медводдза роч революциа дырйи разӧдіс листовкаяс, сёрнитіс митингъяс вылын [[Югдін]]ын, [[Тотьма]]ын, [[Кардор]]ын. [[1917]] воын зілис «Общество обновления местной жизни» Усть-Сысольскса котырын. Тайӧ котырыс кӧсйис нуӧдны Рочмуын демократическӧй вежсьӧмъяс. 1918 вося рака тӧлысьын сійӧс бӧрйисны уездса Сӧветъяслӧн исполкомӧ пырысьӧн. А.А. Чеусов вӧлі пырӧ сідзжӧ шуйгавыв эсеръяслӧн ютырӧ.<ref>[http://www.nbrkomi.ru/kk/base/raiony/kortkeros/cheusov_aleksey_aleksandrovich/ Коми Республикаса национальнӧй библиотека]</ref>

А.А. Чеусовӧс Кыкысь арестуйтлісны да пуксьӧдлісны. [[1933]] воын сійӧс мыждісны кыдзи «буржуазнӧй националистӧс», пукаліс [[Казахстан]]ын. [[1938]] воӧ Чеусовӧс мӧдысь кутісны да пуксьӧдісны кыдзи «контрреволюционерӧс», «буржуазнӧй националистӧс да финскӧй фашистъяслысь агентӧс». Мыжтӧг мыждісны. Куліс [[Пезмӧг (Кӧрткерӧс район)|Пезмӧгса]] лагерын [[1940 во]]ся [[23 сора|сора тӧлысь 23 лунӧ]]. Реабилитируйтісны сӧмын [[1967]] воын.

== Гижан удж ==
[[1903]] воын А.В. Гудков-Беляковлӧн Вӧлӧгдаса типографиаын йӧзӧдіс «Стихотворения зырянина» неыджыд небӧг. Гижӧдъясыс петавлісны сідзжӧ «Трудовая кооперация» журналын ([[1923]]), «Гора омра» чукӧрын ([[1924]]). Кыдзи критик гижліс [[Лыткин Георгий Степанович|Георгий Лыткин]], [[Маегов Афанасий Андреевич|Афанасий Маегов (Варыш)]], [[Савин Виктор Алексеевич|Нёбдінса Виттор]] да мукӧд культура уджалысьяс йылысь литературно-критическӧй статьяяс. Сылӧн некымын удж сиӧма Коми мулӧн историялы.

== Небӧгъяс ==
* Стихотворения зырянина. — [[Вӧлӧгда]], [[1903]].

== Ӧшмӧсъяс ==
* [http://history-x.ru/03/23/015.htm Чеусов Алексей Александрович]
* [http://www.nbrkomi.ru/kk/base/raiony/kortkeros/cheusov_aleksey_aleksandrovich/ Коми Республикаса национальнӧй библиотека]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Пезмӧг сикт овмӧдчӧмин]]
