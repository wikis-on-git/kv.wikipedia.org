{{Персоналия}}
'''Митюшёва Надежда Алексеевна''' ([[1949]]) — [[коми кыв|коми]] общественник, ас му туялысь.

== Олан туй ==
Надежда Митюшёва чужӧма [[1949-ӧд во]]ся [[сора тӧлысь 11-ӧд лун]]ӧ [[Сыктывкар]]ын. [[1966-ӧд во]]ын эзысь медальӧн помалӧма 4-ӧд номера сыктывкарса шӧр школа. [[1968]]—[[1971-ӧд во]]ясӧ очнӧя велӧдчӧма [[Петыркар|Ленинград]] канму университетса журналистика факультетын. [[1971-ӧд во]]ся [[моз тӧлысь]]сянь уджалӧма [[Сыктывкар]]ын «Красное знамя» газетын. [[1974]]—[[1978-ӧд во]]ясӧ уджысь орӧдчытӧг водзӧ велӧдчӧма Ленинград канму университетса журналистика факультетын.

[[1972]]—[[1975-ӧд во]]ясӧ уджалӧма [[Куратов Иван Алексеевич|И.А. Куратовлӧн]] литературно-мемориальнӧй музейын, [[1975]]—[[1989-ӧд во]]ясын — Коми республикаса краеведческӧй музейын (ӧні — Коми Республикаса вужвойтырлӧн музей) старшӧй научнӧй сотрудник. [[1990]]—[[1994-ӧд во]]ясын — Коми Республикаса финн-йӧгра культура шӧринын. Пенсия вылӧ петӧма [[1999-ӧд во]]ын.

== Общественнӧй удж ==
[[1990-ӧд во]]ясын водзмӧстчӧма общественнӧй да политическӧй олӧмын. Котыртӧма СССР-са народнӧй депутатпу В. Вахнинлысь бӧрйысьӧмводзвывса уджсӧ. Дас во чӧж водзмӧстчӧма [[Доръям асьнымӧс (ютыр)|«Доръям асьнымӧс»]] ютырын, [[1993-ӧд во]]сянь — веськӧдлысь. [[1994]]—[[2000-ӧд во]]ясын редактируйтӧма [[Доръям асьнымӧс (газет)|«Доръям асьнымӧс»]] газет. [[1990]] да [[1994-ӧд во]]ясын пырӧдчӧма [[Коми Республикаса Каналан Сӧвет]]ӧ бӧрйысьӧмъяс, [[2003-ӧд во]]ын — [[Сыктывкар]]са Сӧветӧ бӧрйысьӧмӧ.

== Гижан удж ==
Мукӧдыскӧд ӧтвылысь вуджӧдӧма коми кыв вылӧ морт инӧдъяс йылысь Декларация ([[1996]]), редакторалӧма да лӧсьӧдӧма «Мича ывла, коми вужвойтыр да морт инӧдъяс» небӧг ([[2001]]), «Финн, коми да роч учёнӧйяслӧн изьватас сёрнисикас туялӧм да талунъя олӧм» CD-ROM (Изьва, [[2010]]). Гижӧма коми театрса искусство йылысь да йӧзӧдӧма «Коми театр. Свет минувшего» (Сыктывкар, [[2014-ӧд во|2014]]) небӧг.

Корсьысьӧма да йӧзӧдӧма коми гижысьяслысь, шылад тэчысьяслысь, актёръяслысь олан туй йывсьыс.

== Ошканпасъяс ==
* Уджвыса ветеран ([[2000]], йирым тӧлысь 2-ӧд лун)

== Ӧшмӧсъяс ==
* Надежда Алексеевна Митюшёва: биобиблиографический указатель / Сост. ''Е. Г. Нефедова'', ''И. И. Табаленкова''; Нац.библ. респ. Коми. — [[Сыктывкар]], [[2019-ӧд во|2019]]. — 92 с.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1949 воын]]
[[Категория:Чужисны сора тӧлысь 11-ӧд лунӧ]]
[[Категория:Сыктывкар]]
