'''Рочев Николай Васильевич''' ([[1962-ӧд во|1962]]—[[2018-ӧд во|2018]]) — общественнӧй удж вӧчысь.

== Олан туй ==
Николай Рочев чужӧма [[1962-ӧд во]]ся [[ӧшым тӧлысь 5-ӧд лун]]ӧ [[Изьва район]]са [[Кыдзкар (Изьва район)|Кыдзкар]] [[сикт]]ын.
<ref>[http://www.m-iz.ru/news/narodnyj_izbrannik_i_lider_izvaas/2015-08-30-2882 Народный избранник и лидер «Изьватас» // «Миян Ижма медся дона» сайт (2015.08.30; рочӧн)]</ref> 

[[1977-ӧд во]]ын помалӧма Гамса 8 класса школа, [[1979-ӧд во]]ын — [[Мокчой (Изьва район)|Мокчойса]] шӧр школа. [[Коми канмуса педагогика институт]]ысь естественно-географическй пакультет помалӧм бӧрын велӧдӧма школаын география, история да удж. Гамса школаын вӧлӧма директорӧс вежысьӧн. 

Веськӧдлӧма спортивнӧй туризм кружокӧн. Сылӧн веськӧдлӧм улын школьникъяс быд во ветлӧдлӧмаӧсь лызьӧн, подӧн да ва походъясӧ (I–IV сьӧкыдлун категория) Изьва районті, Приполярнӧй Урала, Тянь-Шаньӧ, Байкал ты бердӧ. Ачыс лызьӧн ветлывлӧма 5-6-ӧд сьӧкыдлун категорияа лызь походъясӧ. Лызь туризм Россияса чемпионатын шедӧдлӧма коймӧд места. Кайлӧма походасигӧн Е. Корженевская нима пикӧ (7 195 м.) да Коммунизм пикӧ (7 495 м.); [[тӧв|тӧвъяснас]] кайлывлӧма Тянь-Шань гӧра йывъясӧ. [[2008-ӧд во]]ын лызьӧн тӧвнас ветлӧма [[Вӧркута]]сянь Ямалӧ (2008 год). [[2010-ӧд во]]ын ветлӧма Дятлов перевалӧ, кӧні реконструируйтӧмаӧсь [[1959-ӧд во]]ся лоӧмторъяс, да вӧлӧма экспедиция веськӧдлысьӧс вежысьӧн.

Некымын созыв Н. В. Рочев вӧлӧма Изьва район Сӧветса депутатӧн. [[2004]]—[[2005-ӧд во]]ясын вӧлӧма Изьва район Сӧветса веськӧдлысьӧс вежысьӧн удждон босьтӧмӧн, а [[2005-ӧд во]]сянь [[2007-ӧд во]]ся [[лӧддза-номъя тӧлысь]]ӧдз — Изьва районса администрацияӧн веськӧдлысьӧс медводдза вежысьӧн. Та кадӧ вӧлі дасьӧма Изьва районын туризм сӧвмӧдан уджтас да [[2007]]—[[2011-ӧд во]]яс вылӧ Изьва район сӧвмӧдан уджтас.

Кулӧма [[Сыктывкар]]ын [[2018-ӧд во]]ся [[моз тӧлысь 31-ӧд лун]]ӧ онкология висьӧмысь.<ref>[https://komiinform.ru/news/168892/ ''Шучалина Д.'' В Коми скончался лидер коми-ижемцев Николай Рочев // Комиинформ юӧр сетан агентство (2018.08.31 лун; рочӧн)]</ref>

== Общественнӧй удж ==
[[2010-ӧд во]]ын изьваса комияслӧн регионкостса ӧтмунӧмлӧн VII-ӧд съезд вылын вӧлі бӧрйӧма [[Изьватас (ӧтмунӧм) |«Изьватас» ӧтмунӧмса]] веськӧдлысьӧн, [[2014-ӧд во]]ын — выль пӧв. Печора доръян комитеткӧд ӧтвылысь «Изьватас» котыр дорйӧ изьваса комиясӧс мусир перйысьяслӧн вывтіасьӧмысь.

== Ӧшмӧсъяс ==
* [http://www.m-iz.ru/news/narodnyj_izbrannik_i_lider_izvaas/2015-08-30-2882 Народный избранник и лидер «Изьватас» // «Миян Ижма медся дона» сайт (2015.08.30; рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Кыдзкар сикт овмӧдчӧмин]]
[[Категория:Чужисны 1962 воын]]
[[Категория:Чужисны ӧшым тӧлысь 5-ӧд лунӧ]]
[[Категория:Кулісны 2018 воын]]
[[Категория:Кулісны моз тӧлысь 31-ӧд лунӧ]]
[[Категория:Изьватас ӧтмунӧмын зільысьяс]]
