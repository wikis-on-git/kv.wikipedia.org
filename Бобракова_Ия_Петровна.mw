{{Персоналия}}
'''Бобракова Ия Петровна''' ([[1927]]–[[2012 во|2012]]) – Россияса да Коми АССР-са культура да искусствоын нимӧдана уджалысь, Россияын нимйӧза артистка, театрса режиссёр, Коми Республикаса канму премия кыкысь босьтысь.

== Олан туй ==
Ия Бобракова чужӧма [[1927-ӧд во]]ся [[ӧшым тӧлысь 28-ӧд лун]]ӧ Коми АССР-ысь [[Сыктывдін район]]са [[Паджга (Сыктывдін район)|Паджга]] [[сикт]]ын. [[1947-ӧд во]]ын помалӧма Сыктывкарса шылада училишӧын дирижерско-хорӧвӧй юкӧн, [[1950-ӧд во]]ын – вокальнӧй юкӧн. [[1963]]–[[1966-ӧд во]]ясын – Опера да балет театрын уджалӧма режиссёр-постановщикӧн, [[1976]]–[[1980-ӧд во]]ясын – театрын медшӧр режиссёрӧн. [[1990-ӧд во]]сянь [[2011-ӧд во]]ӧдз Ия Бобракова вӧлӧма Коми Республикаса опера да балет канмуса театрын художественнӧй веськӧдлысьӧн.

Кулӧма [[2012-ӧд во]]ся [[рака тӧлысь 31-ӧд лун]]ӧ [[Сыктывкар]]ын.

== Театрын ворсӧм ==
Ия Петровна радейтлӧма казьтывлыны роч гижысь [[Фет Афанасий Афанасьевич|А.А. Фетлысь]] «К зырянам [[Тютчев Фёдор Иванович|Тютчев]] не придёт» кывъяссӧ. Но аслас уджӧн Ия Бобракова петкӧдлӧма, кыдзи роч классик пӧрйӧдчис.

Ия Бобраковалӧн водзмӧстчӧмӧн театрын вӧлі пуктӧма татшӧм ставмирса шедевръяс, кыдзи «Пиковая дама», «Евгений Онегин», «Риголетто», «Тоска», «Царская невеста», «Севильский цирюльник», «Русалку», «Отелло», «Кармен», «Иван Куратов» коми опера. Ставнас сійӧ дасьтӧма 30 сайӧ спектакль, лӧсьӧдӧма 100 сайӧ концерт.

Сылӧн зільӧмӧн Сыктывкарын быд во нуӧдӧны опера да балет искусстволӧн «Сыктывкарса тулыс» войтыркостса фестиваль.

== Наградаяс ==
* Коми АССР-са литература да искусствоын нимӧдана уджалысь ([[1971]])
* Россияса искусствоын нимӧдана уджалысь ([[1982]])
* Россияын нимйӧза артистка ([[1994]])
* Коми Республикаса канму премия кыкысь босьтысь ([[1997]], [[2011 во|2011]])

== Паметь ==
* [[2018-ӧд во]]ся [[моз тӧлысь 27-ӧд лун]]ӧ [[Сыктывкар]]ын Интернациональнӧй уличаса 113-ӧд керка стенмын восьтӧма казьтылана пӧв.<ref>[https://komiinform.ru/news/168655/ В честь известного коми режиссера Ии Бобраковой предложили назвать улицу // «Комиинформ» юӧр сетан агентство (2018.08.27 лун; рочӧн)]</ref>

== Ӧшмӧсъяс ==
* [http://www.komiinform.ru/news/88062/ «Комиинформ» юӧр сетан агентство]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Режиссёръяс]]
[[Категория:Паджга сикт овмӧдчӧмин]]
