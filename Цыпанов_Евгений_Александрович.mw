{{Персоналия}}
'''Цыпанов Евгений Александрович''' ([[коми кыв|комиӧн]]: '''Йӧлгинь'''; [[1960]]) — [[комияс|коми]] [[коми кыв|кыв]] туялысь, филологияса доктор; [[коми гижысьяс анбур серти|гижысь]].

== Олан туй ==
Йӧлгинь Цыпанов чужӧма [[1960 во|1960-ӧд вося]] [[15 лӧддза-номъя|лӧддза-номъя тӧлысь 15-ӧд лунӧ]] [[Коми АССР|Коми АССР-ын]] [[Сыктыв район]]са [[Визин (Сыктыв район)|Визин]] [[сикт]]ын.

[[1982 во]]ын помалӧма [[Сыктывкарса канму университет]]ысь филология факультет да пырӧма велӧдчыны [[Тарту]] университетса аспирантураӧ «фин-йӧгра кывъяс» специальносьт серти. Эстму академик да профессор [[Аристэ, Пауль|Пауль Аристэ]] веськӧдлӧм улын дасьтӧма «Морфология причастий в коми языке» филология кандидат ним вылӧ диссертация, дорйысьӧма [[1987 во]]ын. [[1986 во]]ся [[тӧвшӧр тӧлысь]]ӧ пырӧма уджавны [[Кыв, литература да история институт]]лӧн кыв секторӧ: вӧлӧма младшӧй научнӧй сотрудникӧн ([[1986 во|1986-сянь]]), научнӧй сотрудникӧн ([[1989 во|1989-сянь]]), старшӧй научнӧй сотрудникӧн ([[1991 во|1991-сянь]]).

[[1999]]—[[2002 во|2002 воясӧ]] Е.А. Цыпанов велӧдчӧма [[Мари канму университет]]ысь финн-йӧгра кывъяс кафедралӧн аспирантураын, а чужан институтас уджалӧӈа контракт серти. Та кадӧ дасьтӧма «Грамматические категории глагола в коми языке» доктор ним вылӧ диссертация да дорйӧма [[2002 во]]ын.

[[2007 во|2007]]–[[2011 во|2011 воясӧ]] Е.А. Цыпанов веськӧдлӧма [[Кыв, литература да история институт]]лӧн кыв секторӧн. [[2011 во]]сянь [[Кыв, литература да истории институт]]са веськӧдлысьӧс вежысь, кыв, литература да фольклор юкӧнӧн веськӧдлысь, кыв секторын ведушӧй научнӧй сотрудник.

== Туялан удж ==
Туялан нырвизьяс — морфология, семантика да кадакывлӧн синтаксис, коми гижӧда кыв озырмӧдӧм, коми кывйысь велӧдан небӧгъяс дасьтӧм.

Йӧлгинь Цыпанов туяліс коми кывйысь кадакывлысь инфинитнӧй формаяс, шӧркыв да ногакыв.

Евгений Цыпанов йӧзӧдӧма 300 сайӧ туясян удж, на лыдын 15 торъя небӧг: монографияяс, коми кыв асшӧра велӧдан небӧгъяс, велӧдан пособиеяс, вылькывъяслӧн кывкудъяс.

Евгений Александрович сьӧлӧмнас висьӧ [[коми кыв]] вӧсна, тӧждысьӧ кыв сӧвмӧдӧм да сӧстӧммӧдӧм вӧсна. Тшӧкыда гижӧ чужан кывйӧн коми газет да журналъясӧ ([[Коми му (газет)|«Коми му»]], [[Йӧлӧга (газет)|«Йӧлӧга»]], [[Войвыв кодзув (журнал)|«Войвыв кодзув»]], [[Арт (журнал)|«Арт»]]).

Сійӧ ветлӧма уна сикас да тшупӧда конференцияяс вылӧ, на лыдын Фин-йӧгра туялысьяслӧн VI, VII, IX да X ставмирса конгрессъяс вылӧ.

Е.А. Цыпанов — уналы тӧдса фин-угровед. [[1995 во]]сянь Фин-йӧгра туялысьяслӧн ставмирса конгрессъяс комитетӧ пырысь. Пырӧ «Linguistica Uralica» войтыркостса журналлӧн редколлегияӧ. 

== Велӧдӧм ==
Е.А. Цыпанов уна во чӧж велӧдӧма Сыктывкарса канму университетлӧн фин-йӧгра факультетын лыддис лекцияяс да спецкурсъяс, донъяліс велӧдчысьяслысь диплом уджъяссӧ.

[[1993 во|1993]]—[[1994 во|1994 воясӧ]] Велӧдысьяслӧн институтын уджалӧма методика да велӧдан небӧг дасьтан лабораторияын.

[[1994]]—[[1996 во|1996 воясӧ]] корӧм серти коми кыв велӧдӧма Хельсинки да Турку университетъясын (Финляндия). 

Сылӧн веськӧдлӧм улын гижӧмаӧсь да Удмурт канму университетын дорйӧмаӧсь кык кандидатскӧй диссертация.

Гижӧӈа коми кыв, культура да история серти некымын велӧдан небӧг, мыйӧн вӧдитчӧны школаын да университетын велӧдігӧн.

== Туялан небӧгъяс ==
* Коми кыв: самоучитель коми языка. — [[Сыктывкар]]: [[Коми небӧг лэдзанін|Коми кн. изд-во]], [[1992]].
* Причастия в коми языке: история, семантика, дистрибуция. — [[Екатеринбург]]: УрО РАН, [[1997]].
* Перым-коми гижöд кыв. — [[Сыктывкар]]: Пролог, [[1999]].
* Рöмпöштан: Коми язык для взрослых (начальный курс). — [[Сыктывкар]]: Изд-во «Пролог», [[1999]]. (мукӧдкӧд).
* Коми нэм: чужан мулöн да войтырлöн история важ кадсянь öнiя лунъясöдз. — [[Сыктывкар]]: [[Коми небöг лэдзанiн]], [[2000]]. (мукӧдкӧд).
* Грамматическая категория залога в коми языке. — [[Сыктывкар]]: [[Коми наука шӧрин|Коми НЦ УрО РАН]], [[2002]].
* Грамматические категории глагола в коми языке. — [[Сыктывкар]]: ИЯЛИ, [[2005]].
* Коми кыввор йылысь висьтъяс. — [[Сыктывкар]]: [[Коми небöг лэдзанiн]], [[2006]].
* Видза олан! Самоучитель коми языка. — [[Сыктывкар]]: [[Анбур (небӧг лэдзанін)|«Анбур»]], [[2007]].
* Удмурт кыввор да лыддянкуд. — [[Сыктывкар]]: [[Кола (небӧг лэдзанін)|«Кола»]], [[2007]].
* Коми пемöс нимкуд. — [[Сыктывкар]]: [[Анбур (небӧг лэдзанін)|«Анбур»]], [[2008]].
* Финно-угорские языки: сравнительный обзор. — [[Сыктывкар]]: [[Кола (небӧг лэдзанін)|«Кола»]], [[2009]].
* Выль кыввор. — [[Сыктывкар]]: [[Кола (небӧг лэдзанін)|«Кола»]], [[2009]]; (мукӧдкӧд).
* Видза олан, коми кыв!: учебник коми языка для взрослых. — [[Сыктывкар]]: [[Кола (небӧг лэдзанін)|«Кола»]], [[2015 во|2015]].
 
== Гижан удж ==
Гижӧ Йӧлгинь Цыпанов ним улын. Гижӧ коми авторъяслӧн кывбуръяс вылӧ пародияяс, висьтъяс, сатираа серпасторъяс, комиӧдӧм гижӧдъяс, мойдъяс да тешкывъяс. Водзынджык йӧзӧдӧм да выль серамбана гижӧдъяссӧ пыртӧма «Гажа-курыд тешӧн» небӧгӧ ([[2018 во|2018]]).

== Художествоа небӧгъяс ==
* ''Цыпанов Й.'' Гажа-курыд тешӧн. — [[Сыктывкар]], [[2018 во|2018]]. — 110 л.б.

== Общественнӧй удж ==
[[1994]]—[[2000 во|2000 воясӧ]] Е.А. Цыпанов вӧлі Коми Республикаса национальнӧй политика министерствобердса термино-орфографическӧй комиссияын веськӧдлысьӧс вежысьӧн, ӧні пырӧ Коми Респуюбликаса Юралысьбердса комиссияӧ.

[[2007 во|2007]]—[[2010 во|2010 воясӧ]] веськӧдліс [[Коми му туялан котыр]]ӧн.

== Наградаяс ==
* Наука юкӧнын Коми Республикаса канму премиа босьтысь ([[1999]])
* Велӧдӧм юкӧнын Коми Республикаса канму премиа босьтысь ([[2004]])
* Коми Республикаса Юралысьлӧн Почёт грамота ([[2004]])
* [[Коми Республикаса нимӧдана уджалысь]] ([[2010]])

== Ӧшмӧсъяс ==
* [http://illhkomisc.ru/today/direkciya/cypanov-evgenij-aleksandrovich Кыв, литература да история сайтын Е.А. Цыпанов йылысь]
* [http://komikyv.com/archives/1019 Коми кыв сайтын Е.А. Цыпанов йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Сыктывкар]]
[[Категория:Туялысьяс]]
[[Категория:Коми кыв туялысьяс]]
[[Категория:Кыв, литература да история институт]]
[[Категория:Визин сикт овмӧдчӧмин]]
[[Категория:Чужисны 1960 воын]]
[[Категория:Коми гижысь]]
