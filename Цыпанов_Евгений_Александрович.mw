'''Цыпанов Евгений Александрович''' ([[коми кыв|комиӧн]]: '''Йӧлгинь'''; [[1960]]) — [[комияс|коми]] [[коми кыв|кыв]] туялысь, филологияса доктор.

== Олан туй ==
Йӧлгинь Цыпанов чужис [[1960 во|1960-ӧд вося]] [[15 лӧддза-номъя|лӧддза-номъя тӧлысь 15-ӧд лунӧ]] [[Коми АССР|Коми АССР-ын]] [[Сыктыв район]]са [[Визин (Сыктыв район)|Визин]] [[сикт]]ын.

[[1982 во]]ын помаліс [[Сыктывкарса канму университет]]ысь филологиа факультет да пырис велӧдчыны [[Тарту]] университетса аспирантураӧ «фин-йӧгра кывъяс» специальносьт серти. Эстму академик да профессор [[Аристэ, Пауль|Пауль Аристэ]] веськӧдлӧм улын дасьтіс «Морфология причастий в коми языке» филологиа кандидат ним вылӧ диссертация, дорйысис [[1987 во]]ын. [[1986 во]]ся [[тӧвшӧр тӧлысь]]ӧ пырис уджавны [[Кыв, литература да история институт]]лӧн кыв секторӧ: вӧлі младшӧй научнӧй сотрудникӧн ([[1986 во|1986-сянь]]), научнӧй сотрудникӧн ([[1989 во|1989-сянь]]), старшӧй научнӧй сотрудникӧн ([[1991 во|1991-сянь]]).

[[1999]]—[[2002 во|2002 воясӧ]] Е.А. Цыпанов велӧдчис [[Мари канму университет]]ысь финн-йӧгра кывъяс кафедралӧн аспирантураын, а чужан институтас уджаліс контракт серти. Та кадӧ дасьтіс «Грамматические категории глагола в коми языке» доктор ним вылӧ диссертация, мый дорйис [[2002 во]]ын.

[[2007 во|2007]]–[[2011 во|2011 воясӧ]] Е.А. Цыпанов веськӧдліс [[Кыв, литература да история институт]]лӧн кыв секторӧн. [[2011 во]]сянь [[Кыв, литература да истории институт]]са веськӧдлысьӧс вежысь, кыв, литература да фольклор юкӧнӧн веськӧдлысь, кыв секторын ведушӧй научнӧй сотрудник.

== Туялан удж ==
Туялан нырвизьяс — морфологиа, семантика да кадакывлӧн синтаксис, коми гижӧда кыв озырмӧдӧм, коми кывйысь велӧдан небӧгъяс дасьтӧм.

Йӧлгинь Цыпанов туяліс коми кывйысь кадакывлысь инфинитнӧй формаяс, шӧркыв да ногакыв.

Евгений Цыпанов йӧзӧдіс 230 сайӧ туясян удж, на лыдын 15 торъя небӧг: монографиаяс, коми кыв асшӧра велӧдан небӧгъяс, велӧдан пособиеяс, вылькывъяслӧн кывкудъяс.

Евгений Александрович сьӧлӧмнас висьӧ [[коми кыв]] вӧсна, тӧждысьӧ кыв сӧвмӧдӧм да сӧстӧммӧдӧм вӧсна. Тшӧкыда гижӧ чужан кывйӧн коми газет да журналъясӧ ([[Коми му (газет)|«Коми му»]], [[Йӧлӧга (газет)|«Йӧлӧга»]], [[Войвыв кодзув (журнал)|«Войвыв кодзув»]], [[Арт (журнал)|«Арт»]]).

Сійӧ ветліс уна сикас да тшупӧда конференцияяс вылӧ, на лыдын Фин-йӧгра туялысьяслӧн VI, VII, IX да X ставмирса конгрессъяс вылӧ.

Е.А. Цыпанов — уналы тӧдса фин-угровед. [[1995 во]]сянь Фин-йӧгра туялысьяслӧн ставмирса конгрессъяс комитетӧ пырысь. Пырӧ «Linguistica Uralica» войтыркостса журналлӧн  редколлегияӧ. 

== Велӧдӧм ==
Е.А. Цыпанов уна во чӧж велӧдіс: Сыктывкарса канму университетлӧԋ фин-йӧгра факультетын лыддис лекцияяс да спецкурсъяс, донъяліс велӧдчысьяслысь диплом уджъяссӧ.

[[1993 во|1993]]—[[1994 во|1994 воясӧ]] Велӧдысьяслӧн институтын уджаліс методика да велӧдан небӧг дасьтан лабораториаын.

[[1994]]—[[1996 во|1996 воясӧ]] корӧм серти коми кыв велӧдіс Хельсинки да Турку университетъясын (Финляндия). 

Сылӧн веськӧдлӧм улын гижӧма да Удмурт канму университетын дорйӧма кык кандидатскӧй диссертациа.

Гижис коми кыв, культура да история серти некымын велӧдан небӧг, мыйӧн вӧдитчӧны школаын да университетын велӧдігӧн.

== Небӧгъяс ==
* Коми кыв: самоучитель коми языка. Сыктывкар: Коми кн. изд-во, 1992.
* Причастия в коми языке: история, семантика, дистрибуция. Екатеринбург: Уро РАН, 1997.
* Перым-коми гижöд кыв. Сыктывкар: Пролог, 1999.
* Рöмпöштан: Коми язык для взрослых (начальный курс). Сыктывкар: Изд-во «Пролог», 1999. (мукӧдкӧд).
* Коми нэм: чужан мулöн да войтырлöн история важ кадсянь öнiя лунъясöдз. Сыктывкар: Коми небöг лэдзанiн, 2000. (мукӧдкӧд).
* Грамматическая категория залога в коми языке. Сыктывкар: КНЦ УрО РАН, 2002.
* Грамматические категории глагола в коми языке. Сыктывкар: ИЯЛИ, 2005.
* Коми кыввор йылысь висьтъяс. Сыктывкар: Коми небöг лэдзанiн, 2006.
* Видза олан! Самоучитель коми языка. Сыктывкар: «Анбур», 2007.
* Удмурт кыввор да лыддянкуд. Сыктывкар: «Кола», 2007.
* Коми пемöс нимкуд. Сыктывкар: «Анбур», 2008.
* Финно-угорские языки: сравнительный обзор. Сыктывкар: «Кола», 2009.
* Выль кыввор. Сыктывкар: «Кола», 2009; (мукӧдкӧд).

== Гижан удж ==

== Общественнӧй удж ==
[[1994]]—[[2000 во|2000 воясӧ]] Е.А. Цыпанов вӧлі Коми Республикаса национальнӧй политика министерствобердса термино-орфографическӧй комиссияын веськӧдлысьӧс вежысьӧн, ӧні пырӧ Коми Респуюбликаса Юралысьбердса комиссияӧ.

[[2007 во|2007]]—[[2010 во|2010 воясӧ]] веськӧдліс [[Коми му туялан котыр]]ӧн.

== Наградаяс ==
* Наука юкӧнын Коми Республикаса канму премиа босьтысь ([[1999]])
* Велӧдӧм юкӧнын Коми Республикаса канму премиа босьтысь ([[2004]])
* Коми Республикаса Юралысьлӧн Почёт грамота ([[2004]])
* Коми Республикаса нимӧдана уджалысь ([[2010]])

== Ӧшмӧсъяс ==
* [http://illhkomisc.ru/today/direkciya/cypanov-evgenij-aleksandrovich Кыв, литература да история сайтын Е.А. Цыпанов йылысь]
* [http://komikyv.com/archives/1019 Коми кыв сайтын Е.А. Цыпанов йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Сыктывкар]]
[[Категория:Туялысьяс]]
[[Категория:Коми кыв туялысьяс]]
[[Категория:Кыв, литература да история институт]]
[[Категория:Визин сикт овмӧдчӧмин]]
[[Категория:Чужисны 1960 воын]]
