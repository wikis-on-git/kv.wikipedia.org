{{Персоналия}}
'''Хозяинов Николай Васильевичч''' ([[1942 во|1942]]—[[1998 во|1998]]) —  [[Савин Виктор Алексеевич|В.А. Савин нима]] [[Коми Республикаса Драма театр|канмуса академическöй Драма театр]]ын ворсысь, Коми ССР-са нимӧдана артист.

== Олан туй ==
Николай Хозяинов чужӧма [[1942 во|1942 вося]] [[13 ӧшым|ӧшым тӧлысь 13-ӧд лунӧ]] [[Изьва район|Изьва районса]] [[Діюр (Изьва район)|Діюр]] грездсянь 16 километра сайын кӧр видзысьяслӧн семьяын. Дыр кад чӧж Хозяиновъяс олісны Кулӧмдін районса Помӧсдінын. Шӧр школа помалӧм бӧрын пырӧма велӧдчыны Сыктывкарса культпросветучилишеӧ, но велӧдчӧма недыр. Коми АССР-са драма театрбердса театр студияӧ экзамен сдайтӧм бӧрын куим во кежлӧ мунӧма армияӧ. Ракетнӧй войскаясын пырӧдчӧма художественнӧй самодеятельносьтӧ. Армия бӧрын помалӧма ГИТИС-лысь актёръяслысь юкӧн да локтӧма уджавны Драма театрӧ.

== Ворсӧм да рольяс ==
Помӧсдін сиктса пионер керкаын зонка ветлӧдлӧма драма кружокӧ, мыйӧн веськӧдлӧма Муза Вениаминовна Чисталёва — нималана коми гижысь [[Тима Вень]]лӧн нылыс. Тані Николай тӧдмасьӧма театрса искусствоӧн. Медводдза рольӧн дас арӧса детинкалӧн вӧлӧма Чиполлино (Дж. Родари мойд серти).

Профессиональнӧй сценаын медводдза ыджыд рольыс — А. Штейнлӧн «Океан» пьеса серти спектакльын Задорнов старшиналӧн роль.

Рольяс:
* Коростылев («На дне»)
* Парамонов («Дело»)
* Отец («Порог»)
* Андрей ([[Шахов Пётр Федотович|П. Шаховлӧн]] «Бур асыв»)
* Колип Серафим ([[Дьяконов Николай Михайлович|Н. Дьяконовлӧн]] «Кока войӧ»)
* Саватеев ([[Торопов Иван Григорьевич|И. Тороповлӧн]] «Но-о, биа бордаяс»)
* Кӧмин-морт ([[Юшков Геннадий Анатольевич|Г.Юшковлӧн]] «Ен ныв»)
* Чумаков ([[Ларев Александр Константинович|А. Ларевлӧн]] «Гажтöм вальс»)
* Сопрон Педьӧ, Праведник, Петыр апостол, грешник ([[Горчакова Светлана Гениевна|С. Горчаковалӧн]] да [[Кушманов Виктор Витальевич|В. Кушмановлӧн]] «Югыд кодзув» )

Уна видзӧдысьлы сійӧ паметяс кольӧма кыдзи '''Беддя Коля''' Геннадий Юшковлӧн «Кыськӧ тай эмӧсь» пьеса серти спектакльын (пуктӧма [[Аврамов Иван Иванович|Иван Аврамов]]).

== Наградаяс ==
* Коми ССР-са нимӧдана артист ([[1991]])

== Ӧшмӧсъяс ==
* [http://www.nbrkomi.ru/page/3034 Коми Республикаса национальнӧй небӧгаин]
* Хозяинов Николай Васильевич (1942—1998) // Коми театр: время и люди. — [[Сыктывкар]], [[2013 во|2013]]. — С. 114.
* ''Канев А.'' Ричарденка придумал сам… // Утро (Асыв). [[1992]]. Август (№ 15).
* ''Канев А.'' «Беддя Коля…» // [[Коми му (газет)|Коми му]]. [[1991]]. [[22 йирым|22 октября]].

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми ворсысьяс]]
[[Категория:Коми Республикаса нимӧдана артистъяс]]
[[Категория:Помӧсдін сикт овмӧдчӧмин]]
[[Категория:Чужисны 1942 воын]]
[[Категория:Кулісны 1998 воын]]
