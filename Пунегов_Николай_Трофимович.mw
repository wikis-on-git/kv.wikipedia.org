{{Персоналия}}
'''Пунегов Николай Трофимович''' ([[1919]]—[[1985]]) — [[коми кыв|коми]] [[Коми гижысьяс анбур серти|гижысь, журналист]].

== Олан туй ==
Николай Пунегов чужӧма [[Вӧлӧгда губерня]]ысь [[Усть-Сысольск уезд]]са Поёлын (ӧні — [[Сыктыв район]]са [[Поёл (Сыктыв район)|Поёл]] [[сикт]]) [[1919-ӧд во]]ся [[ӧшым тӧлысь 13-ӧд лун]]ӧ. Помалӧма Поёлса 7 класса школа ([[1936]]), лесотехническӧй рабфак да велӧдысьяслысь 10 тӧлысся курсъяс, кодъяс дасьтісны 7 класса школаяслы велӧдысьясӧс. Куръяс бӧрын кык тӧлысь удитӧма велӧдны [[Кулӧмдін район]]са [[Керчомъя (Кулӧмдін район)|Керчомъя]] [[сикт]]ын, мый бӧрын [[1939-ӧд во]]ын сійӧс босьтӧмаӧсь Гӧрд армияӧ. Дорйӧма чужан му [[Айму вӧсна Ыджыд тыш]] дырйи: [[1946-ӧд во]]ӧдз вӧлӧма Ылі Асыввылын.

Фронт вылын сійӧс наградитӧма [[Гӧрд Кодзувлӧн орден]]ӧн. Война вылылсь воӧм бӧрын секретаралӧма Сыктыв районса «Сыктывса ударник» газетын. Во да джын уджалӧма [[Сыктыв район]]са комсомол комитетын 2-ӧд секретарӧн. Велӧдӧма [[Сыктыв район]]са [[Межадор (Сыктыв район)|Межадор]] 7 класса школын. Уджысь орӧдчытӧг [[1956-ӧд во]]ын помалӧма [[Коми канмуса педагогика институт]], а сэсся куим во велӧдчӧма вылыс партийнӧй школаын. 

Юрнуӧдӧма КПСС-лӧн Кулӧмдін райкомитетын пропаганда отделӧн. 18 во чӧж вӧлӧма кывкутысь секретарӧн да редакторӧн [[Кулӧмдін район]]са [[Парма гор (газет)|«Ленин туйӧд»]]. Веськӧдлӧма [[Коми му (газет)|«Югыд туй»]] республикаса газетын промышленносьт юкӧдӧн [[1982-ӧд во]]ӧдз.

Кулӧма [[1985-ӧд во]]ся [[йирым тӧлысь 3-ӧд лун]]ӧ [[Сыктывкар]]ын.

== Гижан удж ==
Ассьыс медводдза висьтъяссӧ да очеркъяссӧ йӧзӧдӧма [[Войвыв кодзув (журнал)|«Войвыв кодзув»]] журналын да [[Коми му (газет)|«Югыд туй»]] газетын.

Николай Трофимовичлӧн петавлӧма сӧмын ӧти небӧг: «'''Арся сьыланкыв'''» (1970 воын). Небӧгас 10 висьт: «Турияс лэбӧны», «Кор ми пӧрысьӧсь», «Козина чышъян», «Татшӧм менам уджӧй», «Сергейлӧн бать», «Кымӧръяс разалӧны», «Тувсов дзоридзьяс», «Кӧні тэ, дона мортӧй», «Тулыс», «Портрет».

СССР-са журналист котырӧ пырысь.

== Донъялӧм ==
Сылӧн «Югыд олӧм вӧсна» висьт йылысь критик [[Латышева Вера Алексеевна|Вера Латышева]] гижӧма: ''С самого начала есть хороший темп: короткие фразы, касающиеся главного. Драматичный сюжет. Жизнеутверждающий человеческий финал: «Никогда не забывайте их...». Не зря говорят, где писатель вкладывает в работу всю свою душу, — там и произведение получается выше, лучше''.

== Небӧг ==
* Арся сьыланкыв. — [[Сыктывкар]]: [[Коми небӧг лэдзанін|Коми книжнӧй издательство]], [[1970]]. — 56 л.б.

== Ошканпасъяс ==
* [[Гӧрд Кодзувлӧн орден]]
* [[Почёт орден (СССР)|«Почёт пас» орден]] <ref>[https://web.archive.org/web/20210421204222/https://ustkulombib.ru/%D0%BF%D1%83%D0%BD%D0%B5%D0%B3%D0%BE%D0%B2-%D0%BD%D0%B8%D0%BA%D0%BE%D0%BB%D0%B0%D0%B9-%D1%82%D1%80%D0%BE%D1%84%D0%B8%D0%BC%D0%BE%D0%B2%D0%B8%D1%87-1919-1985-%D0%B6%D1%83%D1%80%D0%BD%D0%B0%D0%BB Кулӧмдін районса шӧр небӧгаин]</ref>

== Ӧшмӧсъяс ==
* [https://web.archive.org/web/20190715200944/http://school-pyioldino.ru/listaya-pamyati-stranitsyi/znamenityie-lyudi-s-pyiyoldino Сыктыв районса Поёл шӧр школа]
* [http://wiki.komikyv.org/index.php/%D0%9F%D1%83%D0%BD%D0%B5%D0%B3%D0%BE%D0%B2_%D0%9D%D0%B8%D0%BA%D0%BE%D0%BB%D0%B0%D0%B9_%D0%A2%D1%80%D0%BE%D1%84%D0%B8%D0%BC%D0%BE%D0%B2%D0%B8%D1%87 «Коми гижӧд» онлайн-тӧданінын Н.Т. Пунегов гижӧдъяс йылысь]
* [https://web.archive.org/web/20210421204222/https://ustkulombib.ru/%D0%BF%D1%83%D0%BD%D0%B5%D0%B3%D0%BE%D0%B2-%D0%BD%D0%B8%D0%BA%D0%BE%D0%BB%D0%B0%D0%B9-%D1%82%D1%80%D0%BE%D1%84%D0%B8%D0%BC%D0%BE%D0%B2%D0%B8%D1%87-1919-1985-%D0%B6%D1%83%D1%80%D0%BD%D0%B0%D0%BB Кулӧмдін районса шӧр небӧгаин]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Журналистъяс]]
[[Категория:Поёл сикт овмӧдчӧмин]]
[[Категория:Кулӧмдін сикт овмӧдчӧмин]]
[[Категория:Айму вӧсна Ыджыд тыш вылӧ ветлысьяс]]
[[Категория:Кулісны йирым тӧлысь 3-ӧд лунӧ]]
