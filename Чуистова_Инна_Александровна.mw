{{Персоналия}}
[[Файл:Чуистова Бахчисарай фонтан.jpg|300 px|right|thumb|И.А. Чуистова «Бахчисарайский фонтан» балетын]]
'''Чуистова Инна Александровна''' ([[1941]]—[[2013 во|2013]]) — коми балерина, [[Коми АССР-са нимйӧза артист]].

== Олан туй ==
Инна Чуистова чужис [[1941 во]]ся [[9 тӧвшӧр|тӧвшӧр тӧлысь 9-ӧд лунӧ]] [[Сыктывкар]]ын. 
[[1958]] восянь йӧктіс Коми Республикаса шылада-драмаа театрын. [[1968]]-[[1972]] воясӧ вӧлі театр бердса балет студиаын педагогӧн.

Куліс [[Сыктывкар]]ын [[2013 во]]ся [[8 вӧльгым|вӧльгым тӧлысь 8-ӧд лунӧ]], гуалісны 13-ӧд лунӧ.<ref>[http://www.komiinform.ru/news/106115/ Ушла из жизни народная артистка Коми АССР Инна Чуистова // «Комиинформ» юӧр сетан агентство (2013.11.12, рочӧн)]</ref>

== Йӧктан удж ==
[[Файл:Kozlov chuistova.JPG|300 px|right|thumb|Балерина И.А. Чуистовалӧн портрет (Серпасыс Э.В. Козловлӧн, [[1979]])]]
Школа кадӧ на Инна Чуистова ветлӧдліс пионеръяслӧн Сыктывкарса дворечӧ йӧктан (хореография) кружкӧ, стажируйтчис Шылада театрын. [[1958]] восянь йӧктіс Коми Республикаса шылада-драмаа театрлӧн сцена вылын.

И.Н. Чуистова уджаліс Комиын опера да балет театрын балетса юрнуӧдысь солистӧн 23 сезон. Та кадӧ удитіс ворсны пӧшти став медшӧр партиасӧ, на лыдын «Жизель», «Бахчисарайский фонтан» балетъясын. [[Перепелица Яков Сергеевич|Яков Перепелицалӧн]] «Яг морт» медводдза коми балетын лӧсьӧдіс [[Ёма]] образ.

Партиаяс: Ёма («Яг-Морт» Перепелицалӧн), Эсмеральда, Зарема, Лиззи («Тропою грома»), Вожаклӧҥ нывъёрт («Барышня и хулиган»), Мерседес («Дон Кихот»), Фанни («Большой вальс», шыладыс И. Штрауслӧн) да мукӧд.<ref>[http://www.ballet-enc.ru/html/4/4uistova.html Чуистова Инна Александровна]</ref>

[[1979 во]]ын коми серпасалысь [[Козлов Энгельс Васильевич|Энгельс Козлов]] лӧсьӧдіс балериналысь портретсӧ.<ref>[http://www.kraevidenie.ru/nizhnee_menju/opisanie_kartiny/416/?type=125,0 «Краевидение» сайтын И.Чуистовалӧн портрет]</ref>

== Наградаяс ==
* Коми АССР-са Ленинса комсомол премиа босьтысь ([[1969]])
* [[Коми АССР-са нимйӧза артист]] ([[1976]])
* Коми Республикаса канму премиа босьтысь ([[2003]])

== Ӧшмӧсъяс ==
* [http://www.komiinform.ru/news/106115/ «Комиинформ» юӧр сетан агентство]
* [http://www.kraevidenie.ru/nizhnee_menju/opisanie_kartiny/416/?type=125,0 «Краевидение» сайт]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Комиын балеринаяс]]
[[Категория:Сыктывкар]]
