{{Персоналия}}
[[Файл:Чуистова Бахчисарай фонтан.jpg|300 px|right|thumb|И.А. Чуистова «Бахчисарайский фонтан» балетын]]
'''Чуистова Инна Александровна''' ([[1941]]—[[2013 во|2013]]) — коми балерина, [[Коми АССР-са нимйӧза артист]].

== Олан туй ==
Инна Чуистова чужӧма [[1941-ӧд во]]ся [[тӧвшӧр тӧлысь 9-ӧд лун]]ӧ [[Сыктывкар]]ын. 
[[1958-ӧд во]]сянь йӧктӧма Коми Республикаса шылада-драмаа театрын. [[1968]]-[[1972]] воясӧ вӧлӧма театр бердса балет студияын педагогӧн.

Кулӧма [[Сыктывкар]]ын [[2013-ӧд во]]ся [[вӧльгым тӧлысь 8-ӧд лун]]ӧ; гуалӧмаӧсь 13-ӧд лунӧ.<ref>[http://www.komiinform.ru/news/106115/ Ушла из жизни народная артистка Коми АССР Инна Чуистова // «Комиинформ» юӧр сетан агентство (2013.11.12, рочӧн)]</ref>

== Йӧктан удж ==
[[Файл:Kozlov chuistova.JPG|300 px|right|thumb|Балерина И.А. Чуистовалӧн портрет (Серпасыс Э.В. Козловлӧн, [[1979]])]]
Школа кадӧ на Инна Чуистова ветлӧдлӧма пионеръяслӧн Сыктывкарса дворечӧ йӧктан (хореография) кружокӧ, стажируйтчӧма Шылада театрын. [[1958-ӧд во]]сянь йӧктӧма Коми Республикаса шылада-драмаа театрлӧн сцена вылын.

И.Н. Чуистова уджалӧма Комиын опера да балет театрын балетса юрнуӧдысь солистӧн 23 сезон. Та кадӧ удитӧма ворсны пӧшти став медшӧр партиясӧ, на лыдын «Жизель», «Бахчисарайский фонтан» балетъясын. [[Перепелица Яков Сергеевич|Яков Перепелицалӧн]] «Яг морт» медводдза коми балетын лӧсьӧдӧма [[Ёма]] образ.

Партияяс: Ёма («Яг-Морт» Перепелицалӧн), Эсмеральда, Зарема, Лиззи («Тропою грома»), Вожаклӧн нывъёрт («Барышня и хулиган»), Мерседес («Дон Кихот»), Фанни («Большой вальс», шыладыс И. Штрауслӧн) да мукӧд.<ref>[http://www.ballet-enc.ru/html/4/4uistova.html Чуистова Инна Александровна]</ref>

[[1979-ӧд во]]ын коми серпасалысь [[Козлов Энгельс Васильевич|Энгельс Козлов]] лӧсьӧдӧма балериналысь портретсӧ.<ref>[http://www.kraevidenie.ru/nizhnee_menju/opisanie_kartiny/416/?type=125,0 «Краевидение» сайтын И.Чуистовалӧн портрет]</ref>

== Наградаяс ==
* Коми АССР-са Ленинса комсомол премия босьтысь ([[1969]])
* [[Коми АССР-са нимйӧза артист]] ([[1976]])
* Коми Республикаса канму премия босьтысь ([[2003]])

== Ӧшмӧсъяс ==
* [http://www.komiinform.ru/news/106115/ «Комиинформ» юӧр сетан агентство]
* [http://www.kraevidenie.ru/nizhnee_menju/opisanie_kartiny/416/?type=125,0 «Краевидение» сайт]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Комиын балеринаяс]]
[[Категория:Сыктывкар]]
