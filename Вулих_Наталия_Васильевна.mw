'''Вулих Наталья Васильевна''' ([[1915]]—[[2012 во|2012]]) — филологияса доктор, [[Куратов Иван Алексеевич|Иван Куратовлысь]] гижӧдъяс туялысь.

== Олан туй ==
* [[1915]], [[7 сора|сора тӧлысь 7 лун]] — Чужис [[Вильнюс]]ын ([[Литва]]). Батьыс вӧлі нималана бурдӧдысьӧн, Военно-медицинскӧй академияын профессорӧн; мамыс босьтіс филология да биология  нырвизьяс серти тӧдӧмлунъяс.
* Наталья велӧдчыны босьтчис [[Петыркар|Ленинградын]] Анна Шуллен школаын, кӧні велӧдісны [[немеч кыв]]йӧн.
* [[1938]] — Помаліс [[Петыркар|Ленинградса]] канму педагогика университетлӧн филология факультетын.
* [[1946]] — Дорйис филологияса кандидат ним вылӧ диссертация, кодлӧн темаыс йитчӧма Гай Валерий Катулла поэзиякӧд. Гижысь вӧлі медтӧдчанаӧн Цицерон да Цезар кадся важъя Римын. Комын сайӧ во уджаліс [[Петыркар|Ленинградса]] канму университетлӧн классическӧй филология кафедраын.
* [[1976]] — Дорйис филологияса доктор ним вылӧ диссертация. Тема — «Мировоззрение и художественный стиль Овидия». 
* [[2012 во|2012]], [[14 сора|сора тӧлысь 14 лун]] — Куліс [[Уква]] карын, гуалӧма [[Петыркар]]ын. <ref>[http://gazetauhta.ru/index.php/2012/349-124-17072012/2327-2012-07-16-20-50-06 Она жила высоким искусством]</ref>

== Туялан удж ==
Наталья Вулих туялӧ [[Рим республика|римса]] литература. Сійӧ бура тӧдӧ [[латин кыв|латин]], [[Эллин кыв|важ грек]], [[немеч кыв|немеч]] да [[италия кыв|италия]] кывъяс. Та кындзи, Н.В. Вулих туявліс [[роч кыв|роч]] поэтъясӧс да гижысьясӧс, велӧдіс [[Франция]]ын да [[Германия]]ын роч литературалысь историясӧ. Туялысь йӧзӧдіс 200 сайӧ удж. 

[[1979]] воын, кор сылӧн кувсис верӧсыс, физика-математика наукаясса доктор, профессор Борис Захарович Вулих, Наталья Васильевна локтіс [[Сыктывкар]]ӧ. Уджаліс [[Сыктывкарса канму университет]]лӧн роч литература кафедраын. [[1981]] воын вуджис [[Уква]] карӧ, босьтчис уджавны Укваса канму техническӧй университетлӧн суйӧр кывъяс кафедраын.

Вулих вӧлі «Овидиана» Войтыркостса туялан котырын вице-президентӧн.

== Небӧгъяс ==
* Овидий. 
* Римский классицизм: творчество Вергилия, лирика Горация.
* Сады Древнего мира.
* Вулих Н.В., Чистякова Н.А. История античной литературы. — [[Петыркар|Ленинград]], 1963. — 300 с.
* [[Ванеев Альберт Егорович|Ванеев А.Е.]], Вулих Н.В. Античность в творчестве [[Куратов Иван Алексеевич|И.А. Куратова]]: Доклад на заседании президиума Коми филиала АН СССР, 4 ноября 1986 г. — [[Сыктывкар]]: [[Коми наука шӧрин|Коми филиал АН СССР]], [[1986]]. — 35 с.
* Поэзия добра и света. — [[Сыктывкар]]. 

== Наградаяс ==
* «Ухтинец века» почёт ним ([[2000]]) <ref>Жеребцова Н. Наталья Вулих — мечта поэта // [[Красное знамя (газет)|«Красное знамя»]] газет, [[2010 во]]. Сора тӧлысь 8-ӧд лун.</ref>

== Ӧшмӧсъяс ==
* Жеребцова Н. Наталья Вулих — мечта поэта // [[Красное знамя (газет)|«Красное знамя»]] газет, [[2010 во]]. Сора тӧлысь 8-ӧд лун.
* [http://www.ugtu.net/vulikh-nataliya-vasilevna Укваса канму техническӧй университет сайтын Вулих Наталия Васильевна]
* [http://www.gazeta-respublika.ru/article.php/29044 Новикова Т., Беляева О. Служение классике / Профессору Наталии Васильевне Вулих исполняется 95 лет // Республика. газет, 2010 во. Сора тӧлысь 6-ӧд лун].

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Сыктывкарса канму университет]]
[[Категория:Сыктывкар]]
[[Категория:Уква каркытш]]
