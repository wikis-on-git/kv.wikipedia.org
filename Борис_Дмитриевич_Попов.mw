{{Персоналия}}
'''Попов Борис Дмитриевич''' ([[1908-ӧд во|1908]]—[[1984-ӧд во|1984]]) — [[Коми-Зыряна|коми]] контр-адмирал. Батьыс — [[Попов Дмитрий Яковлевич|Дмитрий Попов]] — вӧлӧма Коми муын водзмӧстчысь общественникӧн, IV Канмуса думаын депутатӧн, Коми автономнӧй обласьт лӧсьӧдысьяс лыдысь. 

== Олан туй ==
Борис Попов чужӧма [[1908-ӧд во]]ся [[косму тӧлысь 12-ӧд лун]]ӧ [[Вӧлӧгда губерня]]са [[Усть-Сысольск уезд]]са Дереваннӧй вӧӧсьтын (ӧні — [[Кулӧмдін район]]са [[Дереваннӧй (Кулӧмдін район)|Дереваннӧй]] сикт). Велӧдчӧма земскӧй училищеын. [[1926-ӧд во]]ся [[ар]]нас сдайтӧма экзаменъяс да пырӧма Фрунзе нима Ленинградса военно-морскӧй училищеӧ. Репетиторӧн став предмет сертиыс вӧлӧма Александра ыджыдджык чойыс.

Училишӧ помалӧм бӧрын [[1930-ӧд во]]ын сійӧс мӧдӧдӧмаӧсь Ылі Асыввывса военнӧй флотилияӧ. Служитӧма «Боровской» СКР-ын вахтаса начальникӧн, [[1935-ӧд во]]сянь — Ылі Асыввывса саридз вынъяслӧн штабын 4-ӧй отделысь 3-ӧд юкӧнса начальник. [[1936-ӧд во]]ся [[рака тӧлысь]]сянь лоӧма Тихӧй Океан флотса штабын боевӧй подготовка отделын начальниклы отсасьыс, а во мысти — «Резвый» эсминецса командирӧн. Хасан ты дорын тышкасигӧн Б. Я. Попов лоӧма Торъя могъяса Саридз отрядын штабса начальникӧн. [[1940-ӧд во]]ся [[йирым тӧлысь]]ын штабса начальник, [[1942-ӧд во]]ся [[моз тӧлысь]]сянь – Тихӧй Океанса флотын эсминеч бригадаса командир, [[йирым тӧлысь]]сянь — штабса начальник, ТИхӧй океан флотса кокни вынъяслӧн отрядын командир. [[1944-ӧд во]]ся [[йирым тӧлысь]]ын сылы сетӧма контр-адмирал звание.

Кулӧма [[1984-ӧд во]]ся [[лӧддза-номъя тӧлысь 2-ӧд лун]]ӧ [[Одесса]]ын.

== Ошканпасъяс ==
* [[Боевӧй заслугаясысь (медаль)|«Боевӧй заслугаясысь» медаль]] ([[1938]])
* [[1941—1945 воясӧ Айму вӧсна Ыджыд тышын Германия Вермӧмысь (медаль)|«1941—1945 воясӧ Айму вӧсна Ыджыд тышын Германия Вермӧмысь» медаль]] ([[1945]])
* [[Япония вермӧмысь (медаль)|«Япония вермӧмысь» медаль]] ([[1945]])
* [[Гӧрд Дӧрапаслӧн орден]] (кыкысь) ([[1945]], [[1946]])
* [[Гӧрд Кодзувлӧн орден]] ([[1944]])
* «Легион достойных» орден ([[АӦШ]], [[1946]])

== Ӧшмӧсъяс ==
* [http://respublika11.ru/2020/09/22/dalnevostochnyiy-lend-liz/] ''Перова Л.'' Дальневосточный ленд-лиз // Республика, 2020, кӧч тӧлысь 22-ӧд лун.
* Знаменитые люди Тихоокеанского флота. Биографический справочник. — СПб, [[2011-ӧд во|2011]]. — 388 с.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Комиысь военнӧйяс]]
[[Категория:Дереваннӧй сикт овмӧдчӧмин]]
[[Категория:Чужисны 1908 воын]]
[[Категория:Чужисны косму тӧлысь 12-ӧд лунӧ]]
[[Категория:Кулісны 1984 воын]]
[[Категория:Кулісны лӧддза-номъя тӧлысь 2-ӧд лунӧ]]
