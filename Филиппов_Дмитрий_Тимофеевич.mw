{{Персоналия}}
'''Филиппов Дмитрий Тимофеевич''' ([[1930-ӧд во|1930]]—[[2017-ӧд во|2017]]) — Социалистическӧй Уджвывса Герой, шахтёр-машинист.

== Олан туй ==
Дмитрий Филиппов чужӧма [[Коми АССР|Коми АССР-ын]] [[Печора район]]са (ӧні — [[Ускар каркытш]]) [[Лыжавом (Ускар каркытш)|Лыжавом]] [[сикт]]ын [[1930-ӧд во|1930-ӧд вося]] [[вӧльгым тӧлысь 15-ӧд лун]]ӧ. Школаын 7 класс помалӧм бӧрын уджалӧма «Выль олӧм» колхозын. 

[[1949-ӧд во]]ын локтӧма [[Воркута]]ӧ. 3-ӧд номера Ремесленнӧй училишӧ (ӧні — Вӧркутса политехническӧй техникум) помалӧм бӧрын [[1951]]—[[1968-ӧд во]]ясын уджалӧма «Капитальная» 1-дза номера шахтаын (сёрӧнджык кутіс шусьыны «Воркутуголь» комбинатса «Востокуголь» трестысь «Воркутинская» шахта) врубӧвӧй машинаса машинистӧн, сэсся изшом комбайнса машинистӧн. Сьӧкыда доймалӧм бӧрын [[1969-ӧд во]]сянь уджалӧма «Воркутинская» шахтаын лэптан установкаса машинистӧн. [[1973-ӧд во]]ын 1-дза номера «Капитальная» да 40-ӧд номера шахтаяс подув вылын вӧлі вӧчӧма да восьтӧма «Воркутинская» шахта. Ставнас шахтаын уджалӧма 32 во.

Уджын ыджыд вермӧмъясысь СССР-са Вылыс Сӧветысь Президиум шуӧмӧн [[1966-ӧд во]]ся [[лӧддза-номъя тӧлысь 29-ӧд лун]]ӧ Д.Т. Филипповлы сетісны [[Социалистическӧй Уджвывса Герой]]лысь ним, Ленин орден да «Чарла да мӧлӧт» медаль. Сыкӧд ӧти кадӧ тайӧ жӧ нимсӧ сетӧма нӧшта куим вӧркутаса олысьлы.

Олӧма Уква карын. Кулӧма [[Уква]]ын [[2017-ӧд во|2017-ӧд вося]] [[моз тӧлысь 20-ӧд лун]]ӧ.<ref>[https://ok.ru/vorkutafo/topic/67039038141863 ВОРКУТА-ФОРПОСТ ОСВОЕНИЯ ЗАПОЛЯРЬЯ]</ref>

== Депутат ==
Воркутаса олысьяс бӧрйылӧмаӧсь сійӧс Коми АССР-са Вылыс Сӧветӧ да СССР-са Вылыс Сӧветӧ (6-ӧд созыв) депутатӧн.

== Наградаяс ==
* «Шахтёр слава» морӧсвывса пас (куимнан тшупӧд)
* СССР-са Почёта шахтёр ([[1962]])  
* [[Социалистическӧй Уджвывса Герой]] ([[1966]])
* [[Ленин орден]] (350695 №-а)
* «Чарла да мӧлӧт» медаль (12209 №-а)
* Вӧркута карса Почёта гражданин ([[1968]])
* «Уджвывса ветеран» медаль
* «Доблестнӧй уджысь (Воинскӧй доблесьтысь). В. И. Ленин чужӧмсянь 100 во тыриг кежлӧ» юбилейнӧй медаль

== Ӧшмӧсъяс ==
* ''Акакиева Т.'' Филиппов Дмитрий Тимофеевич // Республика Коми: Энциклопедия: в 3-х т. — [[Сыктывкар]], [[2000-ӧд во|2000]]. — Т. 3. — С. 247.
* [https://warheroes.ru/hero/hero.asp?Hero_id=24798 «Герои страны» проект]
* Музалевский М. В. Герои Социалистического Труда. Биобиблиографический словарь. — [[Москва|М.]]: РИЦ «Кавалер», [[2008-ӧд во|2008]]. — 200 с.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Ускар каркытш]]
[[Категория:Социалистическӧй Уджвывса Геройяс]]
[[Категория:Чужисны 1930 воын]]
[[Категория:Чужисны вӧльгым тӧлысь 15-ӧд лунӧ]]
[[Категория:Кулісны 2017 воын]]
[[Категория:Кулісны моз тӧлысь 20-ӧд лунӧ]]
