'''Коми войтыр''' — регионъяскостса общественнӧй ӧтмунӧм, артмӧдӧма [[1989]] воӧ «Коми котыр» ним улын. 

== История ==

Коми войтырлысь водзмöстчöм котыртан уджын медводдза воськовъяс вöчöма колян нэмся 80-öд вояс помын. Творческöй да научнöй интеллигенциялöн водзмöстчöмöн медводз вöлі лöсьöдöма [[Сыктывкар]]ын «Коми котыр» öтувтчöм. Татшöм нима котырыс вöліс нин 1920-öд воясö. «Коми котыр» öтувтчöмлöн медшöр могöн лои [[коми кыв]], традиционнöй культура да вöр-ваöн вöдитчöм видзöм да сöвмöдöм, коми войтырöс кыдзи этносöс видзöм. Колö пасйыны, мый сійö кадö коми кыв эз ёна паськыда велöдны республикаса школаясын, эз вöвны сиктлы отсöг сетан, традиционнöй культура да оланног видзан да сöвмöдан торъя уджтасъяс. Сыктывкар бöрын пöшти пыр жö лоис лöсьöдöма республикаса унджык карын да районын татшöмсяма öтувтчöмъяс. Татшöмсикас котыръяс артмисны и [[Москва]]ын, [[Петыркар]]ын. Став тайö котырыслöн вöліны öткодь могъяс, та вöсна öдйöкодь лои гöгöрвоана, мый вермöмъяс позяс шедöдны сöмын öтув босьтчöмöн. Помшуöмöн лои Коми войтырлöн Чукöртчöм йылысь мöвп, коді вермис лоны став войтырöс аслыспöлöс петкöдлысьöн. Тайö мöвпсӧ вӧлі ошкöма Коммунистическӧй партиялöн Коми обкомын да [[Коми АССР]]-са министръяс Сöветын.<ref>[https://web.archive.org/web/20150213203731/http://komivoityr.com/komi-voytyr-tmunm «Коми войтыр» ӧтмунӧм]</ref>

[[Коми войтырлӧн I Чукӧртчӧм|Коми войтырлöн медводдза Чукöртчöм]] вӧлі нуöдöма [[Сыктывкар]]ын [[1991 во]]ся [[тӧвшӧр тӧлысь]]ын. Чукöртчöм вылö волісны 400-ысь унджык делегат республикаса быд карысь да районысь, Москваысь да Санкт-Петербургысь, республикакӧд орчча некымын регионысь. Чукöртчöм уджаліс куим лун. Тайö вöлі öтувъя пленарнöй заседание. [[Коми наука шӧрин]]са туялысьяс дасьтісны Чукöртчöмлöн резолюцияяслысь балаяс (общество да политика, социальнöй юкöн да овмöс, велöдöм, кыв да культура, экология серти). Чукöртчöм вылын лöсьöдöма «Коми войтырӧс сӧвмӧдан комитет» — сійӧ лои Чукöртчöмлысь шуöмъяссö олöмö пöртысьöн. Дженьыд кадöн вӧлі дасьтöма комитетлысь Устав, кодöс вынсьöдöма медводдза Чукöртчöмлöн удж помын.

Медводзсӧ Чукӧртчӧм нуӧдсис кык вонас ӧтчыд, (сӧмын [[1991 во]]ын вӧлі нуöдöма коми войтырлысь торъя чрезвычайнöй Чукöртчöм). Öні Чукöртчöмъяс овлöны öтчыд нёль вонас. Та вöсна районъясын да каръясын быд во нуöдсьöны коми войтырлöн конференцияяс. Конференцияяслöн уджö пырöдчöны республикаса, каръясса да районъясса веськöдлысьяс. Бöръя 8 воö ([[2005 во]]сянь) конференцияяслöн помшуöмъяс серти примитöны торъя уджтасъяс сы могысь, медым збыльмöдны конференцияяслысь корöмъяс да Чукöртчöмъяслысь резолюцияяс.

Коми войтырöс сöвмöдан комитет вöлі Россия Федерацияса финн-йӧгра войтырлысь Ассоциация лöсьöдöмын, [[Финн-йӧгра войтырлӧн Ставмирса конгресс]] нуöдöмын медшöр водзмöстчысьяс лыдын. Комитет зілис Коми АССР-са Вылыс Сöветын оланпас балаяс дасьтан уджын, ачыс лöсьöдіс уна оланпас бала. Комитетö пырысьяс вöзйисны [[Коми Республикаса Оланподув]]лысь торъя вариант, бöрйысьöмкöд йитчöм оланпасъяс, велöдöм, культура, му, вöр да мукöдторкöд йитчöм оланпас балаясö содтöдъяс да вежсьöмъяс.

[[Рочму|Россия Федерацияса]] оланпас чукӧрын вежсьӧмъяс вӧсна [[Коми войтырлӧн VII Чукӧртчӧм]] дырйи ([[2002]] вося [[урасьӧм тӧлысь]]ӧ) вынсьӧдӧма Уставлысь выль редакция да водзмӧстчӧмлысь выль ним — «Коми войтыр» регионъяскостса общественнӧй ӧтмунӧм. Коми войтырлӧн Чукӧртчӧмлӧн уджӧ век пырӧдчӧны комияс, кодъяс олӧны [[Яран асвеськӧдлан кытш|Яран]], [[Ханты-Вӧгул асвеськӧдлан кытш|Ханты-Манси]], [[Ямал-Яран асвеськӧдлан кытш|Ямал-Яран асвеськӧдлан кытшъясын]], [[Перым край]]ын, [[Мурманск обласьт]]ын, [[Москва]] да [[Петыркар]]ын.

[[2008 во]]ся [[8 урасьӧм|урасьӧм тӧлысь 8-9-ӧд лунъясӧ]] нуӧдӧм [[Коми войтырлӧн IX Чукӧртчӧм]] вылын «Коми войтыр» ӧтмунӧмлӧн исполнительнӧй комитетӧн веськӧдлысьӧн бӧрйӧма [[Габов Сергей Иванович|Сергей Габов]]. Исполнительнӧй комитетӧ пырӧны республикаса быд карысь да районысь, а сідзжӧ [[Перым Коми кытш]]ысь войтыр. Быд карын да районын уджалӧ «Коми войтыр» ӧтмунӧмлӧн Представительство.

[[Коми войтырлӧн X Чукӧртчӧм]] дырйи ([[2012 во]]ся [[25 урасьӧм|урасьӧм тӧлысь 25-26 лунъясӧ]]) ӧтмунӧмлысь тыр нимсӧ комиӧдӧма да кутіс шусьыны '''Дінмукостса ӧтйӧза ӧтмунӧм'''.

20 во чӧжӧн коми войтырлысь Чукӧртчӧмсӧ нуӧдӧма дасысь. «Коми войтырлӧн» Исполком лоӧ водзмӧстчысьӧн, а унаысь и республикаын нуӧдан республиканскӧй, регионъяскостса, Россияса да войтыркостса мероприятиеяс котыртысьӧн. Исполкомлысь удж сьӧмӧн могмӧдӧмын подулӧн лоӧ спонсоръяслӧн отсӧг, а сідзжӧ торъя мероприятиеяс вылӧ республикаса бюджетысь сетӧм сьӧм.

== Веськӧдлысьяс ==
* [[Марков Валерий Петрович|Валерий Марков]] ([[1991]]—[[2008 во|2008]])
* [[Габов Сергей Иванович|Сергей Габов]] ([[2008]]—[[2016 во|2016]])
* [[Габушева Галина Ивановна|Галина Габушева]] ([[2016 во|2016]], [[13 урасьӧм|урасьӧм тӧлысь 13 лун]]—[[2016 во|2016]], [[16 ӧшым|ӧшым тӧлысь 16 лун]])<ref>[http://komiinform.ru/news/132088/ МОД «Коми войтыр» возглавила Галина Габушева // «Комиинформ» юӧр сетан агентство (2016.02.13 лун; рочӧн)]</ref>
* [[Габов Алексей Иванович|Алексей Габов]] ([[2016 во|2016]], [[16 ӧшым|ӧшым тӧлысь 16 лун]]—)<ref>[https://komiinform.ru/news/142301/ Алексей Габов возглавил движение МОД «Коми войтыр» // «Комиинформ» юӧр сетан агентство (2016.12.16 лун; рочӧн)]</ref>

== Веськӧдлан котыръяс ==
* «Коми войтыр» ӧтмунӧмлӧн '''Президиум'''. Президиумӧ пырысьясӧс бӧрйӧ Коми войтырлӧн Съезд. [[2012 во]]ын Президиумӧ бӧрйӧма 15 мортӧс, кодъяс Устав серти пырӧны Исполкомӧ<ref>[https://web.archive.org/web/20160306144127/http://komivoityr.com/prezidium Президиум]</ref>, [[2016 во|2016 воӧ]] — 11 морт.

* «Коми войтыр» ӧтмунӧмлӧн '''Исполком''' (Исполнительнӧй комитет). Исполком артмӧ куим сикас бӧрйӧм йӧзысь: медводдзаяссӧ бӧрйӧны веськыда Съезд вылын да найӧ артмӧдӧны Президиум. Некымын морт Исполкомӧ пырӧ [[Перым Коми кытш]]ысь. Мукӧд пырысьыс — ӧтмунӧмлӧн быд представительствосянь ӧти вӧзйӧм морт. Исполкомӧ пырысьясӧс вынсьӧдӧны Съезд вылын. 2012 воын Исполкомӧ вӧлі пырӧ 39 морт: куимӧн — [[Перым Коми кытш]]ысь, 21 — Представительствояссянь, 15 — Президиумсаяс.<ref>[https://web.archive.org/web/20160305013151/http://komivoityr.com/tmunmln-ispolkom Исполком]</ref>

== Ӧтуввез ==
* [https://web.archive.org/web/20150702022824/http://komivoityr.com/ «Коми войтыр» Дінмукостса ӧтйӧза ӧтмунӧмлӧн сайт]

== Ӧшмӧсъяс ==
* https://web.archive.org/web/20120111074608/http://85.rkomi.ru/ru/NatsionalnayaPolitika/KomiVoityr.html
* https://web.archive.org/web/20160306005236/http://finugor.ru/node/21216
* http://www.finnougoria.ru/community/nko/531/4453
* [[Марков Валерий Петрович|Марков В.П.]] Возрождение в эпоху перемен. Съезды коми народа: документы и комментарии. — [[Сыктывкар]], [[2011 во|2011]]. — 246 с.

== Ыстӧдъяс ==
<references/>

[[Категория:Коми республика]]
[[Категория:Коми]]
[[Категория:Общественнӧй котыръяс Комиын]]
[[Категория:Коми войтыр (ӧтмунӧм)]]
