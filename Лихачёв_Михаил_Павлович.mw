{{Персоналия}}
'''Лихачёв Михаил Павлович''' ([[1901]]—[[1937]]) — [[Перым коми кыв|перым коми]] [[Коми гижысьяс анбур серти|гижысь,  вуджӧдчысь]], перым коми литературалы подув пуктысь, велӧдан небӧгъяс дасьтысь.

== Олан туй ==
Михаил Лихачёв чужӧма [[1901-ӧд во]]ся [[вӧльгым тӧлысь 4-ӧд лун]]ӧ (вӧльгым тӧлысь 17-ӧд лунӧ — выль стиль серти) Перым губерняысь Соликамск уездса (ӧні — [[Кудымкар район]]са) [[Йӧг (Кудымкар район)|Йӧг]] сиктын. Помалӧма Йӧгса кык класса училишӧ, Кудымкарса вылыс начальнӧй училишӧ, Юсьваын велӧдысьяслысь семинария ([[1919-ӧд во]]ын). Уджалӧма Поносовса да Йӧгваса начальнӧй школаясын ([[1919]]—[[1920]]), нуӧдӧма грамотаӧ велӧдан удж (котыртӧма ликбез да комсомол котыръяс). [[1920]]—[[1921-ӧд во]]ясӧ Гӧрд армияын служитӧм бӧрын веськӧдлӧма Йӧгваса, Шипицын начальнӧй школаясӧн ([[1921]]–[[1924]]). [[1925-ӧд во]]ын уджалӧма йӧзӧс велӧдан Кудымкарса юкӧнын, [[1926]]—[[1930|1930 воясӧ]] — Перым-Коми кытшса [[Гӧрись (газет)|«Гӧрись» газетын]]. [[1930|1930-ӧд]] восянь велӧдчӧма [[Москва]]са редакционно-издательскӧй институтын да ӧттшӧтш уджалӧма перым коми кыв вылын велӧдан да художествоа небӧг йӧзӧдан Шӧр небӧг лэдзанінлӧн Перым-Коми секцияын ([[1930]]–[[1933]]). [[1933-ӧд во]]ся [[тӧвшӧр тӧлысь]]сянь уджалӧма Перым Коми кытшса исполкомлӧн туясян бюроын. 

[[1937-ӧд во]]ын Михаил Лихачёвӧс мыждӧны «революциялы паныд удж нуӧдӧмысь» да сійӧ жӧ воас, аслас чужан луннас, лыйлӧны. Реабилитируйтӧма [[1956-ӧд во]]ын.

== Гижан удж ==
Гижан уджӧ босьтчӧма 1923-ӧд воын. Медводдза кывбуръясыс петавлӧмаӧсь «Гӧрись» газетын да [[Войвыв кодзув (журнал)|«Ордым»]] журналын. [[1926 во]]ын гижысьлӧн петӧ «Пионер» медводдза асшӧр кывбур чукӧр да «Выль туйӧт» медводдза повесьт. [[1936-ӧд во|1936 воын]] [[Кудымкар]]ын вӧлі йӧзӧдӧма «Менам зон» (Менам пиӧй) роман — перым-коми литератураын медводдза ыджыд гижӧд.

Некымын небӧг лэдзанінын петавлӧма 20 сайӧ литературно-художественнӧй да велӧдан небӧг.

Перым коми кыв вылӧ вуджӧдлӧма А. Пушкинлысь, Н. Некрасовлысь, А. Кольцовлысь, Д. Бедныйлысь, А. Бартолысь кывбуръяссӧ, М. Горкийлысь «Мам» роман да висьтъяссӧ, Н. Островскийлысь «Как закалялась сталь» да мукӧд. 

[[1934-ӧд во]]ын вӧлі бӧрйӧма гижысьяслӧн I-дза ставсоюзса съезд вылӧ, кӧні сійӧс босьтӧмаӧсь СССР-са гижысь котырӧ. Сэн жӧ тӧдмасьӧма А. М. Горкийкӧд.

== Небӧгъяс ==
* Пионер: Кывбуръяс. — [[Москва]], [[1926]].
* Виль туйӧт. — [[Москва]], [[1929]].
* Козинтӧг. Поэма. — [[Москва]], [[1930]]
* Гӧрд дӧрапас. — [[Москва]], [[1930]]
* Медодзза петассэз. Кывбуррез. — [[Москва]], [[1930]]
* Крестӧм. — [[Москва]], [[1930]]
* Икота. — [[Москва]], [[1931]]
* Учитик ударниккез (висьттэз посни челядьлӧ). — [[Москва]], [[1931]]
* Штурмӧн. — [[Кудымкар]], [[1932]]
* Быдмам и ёнмам. Кывбуррез. — [[Кудымкар]], [[1932]]
* Межатӧм ыб дорын. Кывбуррез. — [[Москва]], [[1932]]
* Челядьлӧ. — [[Москва]], [[1933]]
* Коми инька одзлань. — [[Москва]], [[1934]]
* Зарниа луннэз. — [[Сыктывкар]], [[1934]]
* Челядь садын. — [[Кудымкар]], [[1934]]
* Челядь понда сьыланкыввез. — [[Кудымкар]], [[1934]]
* Плёка Микиш. — [[Кудымкар]], [[1933]]
* Менам зон. — [[Кудымкар]], [[1936]]

== Паметь ==
[[1991-ӧд во]]ын лӧсьӧдӧма М.П. Лихачёа нима литературнӧй премия. Сылӧн нимӧн шуӧма [[Кудымкар]]ын шӧр улича да Перым-Коми кытшса вужвойтырлӧн небӧгаин, ӧшӧдӧма казьтылан пӧв Кудымкарса администрацияын (Лихачёв ул., 54); сылӧн нимыс индӧма Перым Коми кытшса гижысьлӧн памятникын (Кӧч сикт, 2004 во).

== Ӧшмӧсъяс ==
* [https://web.archive.org/web/20201026215539/http://enc.permculture.ru/showObject.do?object=1805344170 «Пермский край» энциклопедия]
* Первые Лихачевские краеведческие чтения: материалы конф., г. Кудымкар, 2 нояб. 2001 г. / Сост. Л. П. Ратегова. — [[Кудымкар]]: Алекс-Принт, [[2006-ӧд во|2006]]. — 150 с.
* Гордость Пармы: биогр. справ. / Гл. ред. Л. П. Ратегова. — [[Кудымкар]]: Коми-Перм. кн. изд-во, [[2008-ӧд во|2008]]. — 563, [3] с.
* Вторые Лихачевские краеведческие чтения: материалы конф., г. Кудымкар / [сост. Л. П. Ратегова]. — [[Кудымкар]], [[2009-ӧд во|2009]]. — 205 с.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Персоналия:Перымса коми гижысьяс]]
[[Категория:Чужисны 1901 воын]]
[[Категория:Кулісны 1937 воын]]
[[Категория:Чужисны вӧльгым тӧлысь 4-ӧд лунӧ]]
[[Категория:Кулісны вӧльгым тӧлысь 4-ӧд лунӧ]]
