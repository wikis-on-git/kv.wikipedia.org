{{Персоналия}}
'''Лютоев Николай Александрович''' ([[1948]]—[[2021-ӧд во|2021]]) — [[коми кыв|коми]] журналист, Россияса журналист котырӧ пырысь.

== Олан туй ==
* [[1948]], [[тӧвшӧр тӧлысь 27-ӧд лун]] — чужис [[Коми АССР|Коми АССР-лӧн]] [[Кулӧмдін район]]са [[Керчомъя (Кулӧмдін район)|Керчомъя]] [[сикт]]ын. Быдмис батьтӧг, водз велаліс кресьтянин уджӧ. Мамыс уджаліс колкозын, а сэсся совхозын кладовщикӧн.<ref>Лютоев Н.А. Олӧм визулын. — [[Сыктывкар]], [[2011 во|2011]]. — Л.б. 5.</ref>
* [[1966]] — помаліс шӧр школа да пырис уджавны Прупт леспромхозӧ. Вӧлі стрӧительӧн, уджавліс Керчомъяса улыс складын.
* [[1967]]—[[1969]] — служитіс армияын, стратегическӧй назначениеа ракетнӧй войскаын. Запасса капитан.
* [[1969]] — Армия бӧрын уджаліс Керчомъяса кылӧдчан участоклӧн вылыс складын, вӧлі пӧрӧдчысьлы отсасьысьӧн.
* [[1971]] — Корисны уджавны [[Кулӧмдін район]]са [[Парма гор (газет)|«Ленин туйӧд»]] газетӧ. Вӧлі литсотрудникӧн, меставывса радиовещаниелӧн корреспондентӧн, народнӧй овмӧс юкӧнса веськӧдлысьӧн.
* [[1974]]—[[1976]] — Велӧдчис [[Вӧлӧгда]]са сӧветскӧй партийнӧй школаын да босьтіс экономист-организаторлысь специальносьт.
* [[1976]] — Велӧдчӧм бӧрас уджаліс КПСС райкомса инструкторӧн, кык во — «Помӧсдін» совхозын парткомса секретарӧн.
* [[1978]] — Вуджис уджавны [[Парма гор (газет)|«Ленин туйӧд»]] газетӧ. Вӧлі отделса веськӧдлысьӧн, редакторӧс вежысьӧн, редакторӧн. Районса газет редакцияӧн веськӧдліс кыкысь: ставсӧ 12 во да джын.
* Во да ӧкмыс тӧлысь вӧлі [[Кулӧмдін|Кулӧмдін сиктсӧветса]] веськӧдлысьӧс вежысьӧн, куим во да джын — [[Коми му (газет)|«Коми му»]] республикаса газетлӧн собкорӧн.
* [[2007]]—[[2008]] — Уджаліс ветеранъяслӧн райсӧветын веськӧдлысьӧн.
* [[2008]], [[кӧч тӧлысь]] — [[Парма гор (газет)|«Парма гор»]] газетса редакторӧс вежысь.

== Журналист удж == 
Журналистикаын комыд гӧгӧр во, [[1971]] восянь, кор локтіс уджавны [[Парма гор (газет)|«Парма гор»]] газетӧ. Пырӧ Россияса журналист котырӧ. Вӧлі СССР-са журналистъяслӧн VI-ӧд Съездса делегатӧн. Журналист удж кузя тӧдмасьліс уна нималана морткӧд, босьтліс интервью ыджыд [[Рочму|роч]] поэт Роберт Рождественскийлысь, политик Григорий Явлинскийлысь, тӧдса Владимир Познеркӧд и с.в.

Ас олӧм йывсьыс йӧзӧдіс «Олӧм визулын» небӧг ([[2011 во]]), кытчӧ сідзжӧ пыртіс «Парма гор» газетын йӧзӧдлӧм [[1980]]—[[2003]] воясся пасйӧдъяс да снимокъяс. Наысь тыдовтчӧ [[Кулӧмдін район]]ын вежсьӧмъяс, тӧжд-могъяс да выльторъяс. Эжва йывса нималана войтыр йылысь лэдзӧма  «Удивительные люди Верхней Вычегды» ([[2017 во|2017]]).<ref>[http://усть-кулом.рф/?p=46833  15 июня в центральной библиотеке состоялась презентация книги Николая Александровича Лютоева «Удивительные люди Верхней Вычегды» // Кулӧмдін районса администрация сайт (2017.06.15; рочӧн)]</ref>

== Общественнӧй удж ==
Куим созыв Николай Лютоевӧс бӧрйылісны Кулӧмдін районса сӧветӧ депутатӧн. Пырӧ [[Коми войтыр (ӧтмунӧм)|«Коми войтыр» ӧтмунӧмлӧн]] Кулӧмдінса юкӧнӧ, Ветеранъяслӧн райсӧветса президиумӧ.

== Небӧгъяс ==
* Олӧм визулын. — [[Сыктывкар]], [[2011 во|2011]]. — 224 л.б.
* Удивительные люди Верхней Вычегды.  — [[Сыктывкар]], [[2017 во|2017]].

== Наградаяс ==
* Коми Республикаса канму сӧветса грамота.
* «Коми Республика сӧвмӧдӧмӧ ыджыд пай пуктӧмысь» пас.
* Пыртӧма «Парма гор» газет редакциялӧн Почёт небӧгӧ.

== Ӧшмӧсъяс ==
* Лютоев Н.А. Олӧм визулын. — [[Сыктывкар]], [[2011 во|2011]]. — Л.б. 5.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Журналистъяс]]
[[Категория:Керчомъя сикт овмӧдчӧмин]]
[[Категория:Кулӧмдiн]]
[[Категория:Чужисны 1948 воын]]
[[Категория:Кулісны 2021 воын]]
