{{Персоналия}}
'''Лютоев Николай Александрович''' ([[1948-ӧд во|1948]]—[[2021-ӧд во|2021]]) — [[коми кыв|коми]] журналист, Россияса журналист котырӧ пырысь.

== Олан туй ==
Николай Лютоев чужӧма [[1948-ӧд во]]ся [[тӧвшӧр тӧлысь 27-ӧд лун]]ӧ [[Коми АССР|Коми АССР-лӧн]] [[Кулӧмдін район]]са [[Керчомъя (Кулӧмдін район)|Керчомъя]] [[сикт]]ын. Быдмӧма батьтӧгыс, водз велалӧма  кресьтянин уджӧ. Мамыс уджалӧма колкозын, а сэсся совхозын кладовщикӧн.<ref>Лютоев Н.А. Олӧм визулын. — [[Сыктывкар]], [[2011 во|2011]]. — Л.б. 5.</ref> [[1966-ӧд во]]ын помалӧма шӧр школа да пырӧма уджавны Прупт леспромхозӧ. Вӧлӧма стрӧительӧн, уджавлӧма Керчомъяса улыс складын. [[1967]]—[[1969-ӧд во]]ясӧ служитӧма армияын, стратегическӧй назначениеса ракетнӧй войскаын. Запасса капитан.

[[1969-ӧд во]]сянь Армия бӧрын уджалӧма Керчомъяса кылӧдчан участоклӧн вылыс складын, вӧлӧма пӧрӧдчысьлы отсасьысьӧн. [[1971-ӧд во]]сянь сійӧс корисны уджавны [[Кулӧмдін район]]са [[Парма гор (газет)|«Ленин туйӧд»]] газетӧ. Вӧлӧма литсотрудникӧн, меставывса радиовещаниелӧн корреспондентӧн, народнӧй овмӧс юкӧнса веськӧдлысьӧн. [[1974]]—[[1976-ӧд во]]ясӧ велӧдчӧма [[Вӧлӧгда]]са сӧветскӧй партийнӧй школаын да босьтӧма экономист-организаторлысь специальносьт.  [[1976-ӧд во]]сянь велӧдчӧм бӧрас уджалӧма КПСС райкомса инструкторӧн, кык во — «Помӧсдін» совхозын парткомса секретарӧн.

[[1978-ӧд во]]ын вуджӧма уджавны [[Парма гор (газет)|«Ленин туйӧд»]] газетӧ: вӧлӧма отделса веськӧдлысьӧн, редакторӧс вежысьӧн, редакторӧн. Районса газет редакцияӧн веськӧдлӧма кыкысь: ставсӧ 12 во да джын. Во да ӧкмыс тӧлысь вӧлӧма [[Кулӧмдін|Кулӧмдін сиктсӧветса]] веськӧдлысьӧс вежысьӧн, куим во да джын — [[Коми му (газет)|«Коми му»]] республикаса газетлӧн собкорӧн. [[2007]]—[[2008-ӧд во]]ясӧ уджалӧма ветеранъяслӧн райсӧветын веськӧдлысьӧн. [[2008-ӧд во]]ся [[кӧч тӧлысь]]сянь — [[Парма гор (газет)|«Парма гор»]] газетса редакторӧс вежысь.

Кулӧма [[2021-ӧд во]]ся [[сора тӧлысь 28-ӧд лун]]ӧ.

== Журналист удж == 
Журналистикаын комыд гӧгӧр во, [[1971-ӧд во]]сянь, кор локтӧма уджавны [[Парма гор (газет)|«Парма гор»]] газетӧ. Пырӧ Россияса журналист котырӧ. Вӧлӧма СССР-са журналистъяслӧн VI-ӧд Съездса делегатӧн. Журналист удж кузя тӧдмасьлӧма уна нималана морткӧд, босьтлӧма интервью ыджыд [[Рочму|роч]] поэт Роберт Рождественскийлысь, политик Григорий Явлинскийлысь, тӧдса Владимир Познеркӧд и с.в.

Ас олӧм йывсьыс йӧзӧдӧма«Олӧм визулын» небӧг ([[2011 во]]), кытчӧ сідзжӧ пыртӧма «Парма гор» газетын йӧзӧдлӧм [[1980]]—[[2003-ӧд во]]ясся пасйӧдъяс да снимокъяс. Наысь тыдовтчӧ [[Кулӧмдін район]]ын вежсьӧмъяс, тӧжд-могъяс да выльторъяс. Эжва йывса нималана войтыр йылысь лэдзӧма «Удивительные люди Верхней Вычегды» ([[2017 во|2017]]).<ref>[http://усть-кулом.рф/?p=46833  15 июня в центральной библиотеке состоялась презентация книги Николая Александровича Лютоева «Удивительные люди Верхней Вычегды» // Кулӧмдін районса администрация сайт (2017.06.15; рочӧн)]</ref>


Редактируйтӧма татшӧм небӧгъяс: «Войнаӧн нырӧм челядьдыр» ([[2014-ӧд во|2014]]), «Герой Советского Союза Георгий Тимушев» ([[2015-ӧд во|2015]]), «Это нашей истории строки» ([[2017-ӧд во|2017]]), «Летопись длиною в полвека» ([[2018-ӧд во|2018]]).

== Общественнӧй удж ==
Куим созыв Николай Лютоевӧс бӧрйылісны Кулӧмдін районса сӧветӧ депутатӧн. Пырӧ [[Коми войтыр (ӧтмунӧм)|«Коми войтыр» ӧтмунӧмлӧн]] Кулӧмдінса юкӧнӧ, Ветеранъяслӧн райсӧветса президиумӧ.

== Небӧгъяс ==
* Олӧм визулын. — [[Сыктывкар]], [[2011-ӧд во|2011]]. — 224 л.б.
* Кавалер трёх Орденов Славы Андрей Тимушев. [[2016-ӧд во|2016]].
* Удивительные люди Верхней Вычегды.  — [[Сыктывкар]], [[2017-ӧд во|2017]].
* Помоздинское охотобщество. 20 лет. [[2014-ӧд во|2014]]. (соавтор)

== Наградаяс ==
* Коми Республикаса канму сӧветса грамота.
* «Коми Республика сӧвмӧдӧмӧ ыджыд пай пуктӧмысь» пас.
* Пыртӧма «Парма гор» газет редакциялӧн Почёт небӧгӧ.
* Кулӧмдін районса Почёт гражданин

== Ӧшмӧсъяс ==
* Лютоев Н.А. Олӧм визулын. — [[Сыктывкар]], [[2011 во|2011]]. — Л.б. 5.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Журналистъяс]]
[[Категория:Керчомъя сикт овмӧдчӧмин]]
[[Категория:Кулӧмдін]]
[[Категория:Чужисны 1948 воын]]
[[Категория:Кулісны 2021 воын]]
[[Категория:Коми войтырын водзмӧстчысьяс]]
