{{Персоналия}}
[[Файл:Коданёв.jpg|thumb|250 px|Коданёв Иван Васильевич (1916-1982) – коми гижысь]]
'''Коданёв Иван Васильевич''' (комиӧн – ''Вась Иван'') ([[1916]]–[[1982]]) — [[коми кыв|коми]] [[Коми гижысьяс анбур серти|гижысь, журналист]].

== Олан туй ==
* [[1916]], [[10 вӧльгым|вӧльгым тӧлысь 10 лун]] – чужис [[Вӧлӧгда губерния]]са [[Усть-Сысольск уезд]]ысь [[Слӧбӧда (Усть-Сысольск уезд)|Слӧбӧда]] сиктын (ӧні [[Сыктывкар]]са Эжва район) гӧль крестьянин котырын. Батьыс усьліс [[Гражданскӧй тыш]] вылын, и ичӧтсянь Иван Васильевичлы ковмис уджавны: ытшкыны турун, пастукавны, дасьтыны пес.
* Начальнӧй школа помалӧм бӧрын сійӧ велӧдчис Сыктывкарын школа-интернатын. Каникулъяс дырйи Иван Коданёв волывліс чужан сиктӧ, медым отсасьны мамыслы. «Уджавны заводиті водз: йирӧді мамкӧд мӧсъясӧс, гортын отсаси. 1923 воын ме муні школаӧ. Помалі начальнӧй школа. Мамлы окота вӧлі, медым ме муні велӧдчыны водзӧ. Но сэки ме эг вермы велӧдчыны: отчим босьтіс менӧ уджавны лесозаготовка вылӧ. Уджалі возчикӧн. Сьӧкыд вӧлі татшӧм уджыд. Но вӧрын уджалігӧн ме и заводиті радейтны вӧр-ва». Вӧр-ва бӧрся видзӧдігӧн, Иван Васильевич ичӧтсяньыс велӧдчис гӧгӧрвоны вӧрлысь кывсӧ, тӧдмавны вӧрса олысьяслысь оласногсӧ.
*1930 воын Иван Васильевич помаліс мӧд ступеня Сыктывкарса шӧр школа.
* Бӧрынджык куим тӧлысся велӧдысьяслысь куръяс помалӧм бӧрын уджаліс [[Печора район]]ын. [[Щеллябӧж (Ускар каркытш)|Щеллябӧж]] сиктын да [[Праскан (Ускар каркытш)|Праскан]] грездын велӧдӧ грамотаӧ пӧрысь вӧр пӧрӧдысьясӧс, кӧр видзысьясӧс, чери кыйысьясӧс да аньяс. Накӧд и ачыс том велӧдысьыд велӧдчис овны. Тайӧ кадӧ Иван Васильевич Коданёв и заводитіс гижны. Сылӧн медводдза очеркъясыс вӧлі йӧзӧдӧмаӧсь районса газетын.
* 1935 воын сійӧс корисны уджавны [[Социалистическӧй Север (газет)|«Социалистическӧй Север»]] газетӧ, сэні уджаліс кывкутысь секретарӧн да журналистӧн. Бӧрынджык уджаліс и радиоын.
* [[1939]] – Иван Коданёв уджаліс «Вӧрлэдзысь» газетын (ӧні – [[Коми му (газет)|«Коми му»]]).
* [[1941]], [[кӧч тӧлысь]] – мунӧ [[Айму вӧсна Ыджыд тыш]] вылӧ. Тышкасис Волхов да Украинаса фронтъяс вылын. Помаліс [[Тамбов]]са военно-пехотнӧй училишӧ, лои офицерӧн. 
* [[1952]] – Иван Коданёв уволитчис армияысь запасӧ старшӧй лейтенант званиеӧн. Збойлун петкӧдлӧмысь эм боевӧй наградаяс да кызь сайӧ аттьӧалӧм командованиесянь.
* [[1960]]-[[1970-ӧд вояс]] – уджаліс Коми радиоын, литературно-драматическӧй уджтасъяслӧн шӧр редакторӧн.
* [[1982]], [[15 кӧч|кӧч тӧлысь 15 лун]] – кувсис [[Сыктывкар]]ын.

== Гижан удж ==
Иван Коданёвлӧн медводдза гижӧдыс "Сьӧкыд туйын" висьт, петіс [[1953]] воын [[Войвыв кодзув (журнал)|«Войвыв кодзув»]] журналын. Тайӧ гижӧдын сійӧ висьталіс война йылысь да йӧз йылысь, кодкӧд ӧтлаӧн ковмис мунны тышӧ. 

1959 воын петіс сылӧн медводдза — «Тадзи тшӧктӧ сьӧлӧм» — висьтъяслӧн медводдза сборник.

Уна висьтын сылӧн петкӧдлӧма сиктса посни войтырлысь быдмӧм-сӧвмӧм, уджӧ пырӧм. Но медшӧр темаыс – вӧр-ва.

Иван Коданёвлысь уна висьт вуджӧдӧма роч кыв вылӧ. Рочӧдӧм висьтъяса кык небӧг — «Праздник весны» ([[1974]]) да «Пойте, птицы, пойте» ([[1981]]) петісны [[Москва]]ын «Детская литература» небӧг лэдзанінын. Сылӧн уна висьт пырис коми кыв да коми литература учебникъясӧ. Сійӧс тӧдӧны оз сӧмын Коми Республикаын.

== Небӧгъяс ==
И.В. Коданёвлӧн петавліс 20 сайӧ торъя небӧг <ref>[http://www.nbrkomi.ru/kk/base/raiony/sykt/literatura/pisateli_i_poety/ Коми Республикаса Национальнӧй библиотека]</ref>.

=== Комиӧн ===
* Войвылӧ воис тулыс. – [[Сыктывкар]], [[1959]].
* Тадзи тшӧктӧ сьӧлӧм: висьтъяс. — [[Сыктывкар]]: [[Коми небӧг лэдзанін|Коми книжное издательство]], [[1959]]. — 60 л.б.
* Вӧр-ваӧд ветлігӧн: [висьтъяс] / Ред. С. Морозов; серпасаліс П.И. Семячков. — [[Сыктывкар]]: [[Коми небӧг лэдзанін|Коми книжное издательство]], [[1961]]. — 24 л.б.
* Югыд войяс: натуралистлӧн висьтъяс шӧр арлыда челядьлы / Ред. С. Морозов; серпасаліс В. Поляков. — [[Сыктывкар]]: [[Коми небӧг лэдзанін|Коми книжное издательство]], [[1963]]. — 52 л.б.
* Ыджыд вын: повесть / Ред. С. Морозов; серпасаліс П.И. Семячков. — [[Сыктывкар]]: [[Коми небӧг лэдзанін|Коми книжное издательство]], [[1964]]. — 60 л.б.
* Водз чеччан - унджык аддзылан: вӧр-ва йылысь висьтъяс / Ред. В.А. Попов; серпасаліc М.П. Безносов. — [[Сыктывкар]]: [[Коми небӧг лэдзанін|Коми книжное издательство]], [[1967]]. — 84 л.б.
* Вой вылӧ воис тулыс: висьтъяс / Ред. [[Попов Владимир Александрович|В.А. Попов]]; серпасаліс С.А. Холопов. — [[Сыктывкар]]: [[Коми небӧг лэдзанін|Коми книжное издательство]], [[1969]]. — 60 л.б.
* Тылӧн гусяторъяс: висьтъяс / Ред. [[Попов Владимир Александрович|В.А. Попов]]; серпасаліс В.М. Пунегов. — [[Сыктывкар]]: [[Коми небӧг лэдзанін|Коми книжное издательство]], [[1970]]. — 72 л.б.
* Олялӧн шонді: висьтъяс, мойдъяс / Ред. [[Попов Владимир Александрович|В.А. Попов]]; серпасалісны: В.А. Клейман, М.М. Погребинский. — [[Сыктывкар]]: [[Коми небӧг лэдзанін|Коми книжное издательство]], [[1972]]. — 64 л.б.
* Лэбӧны вояс: [повесьт да висьтъяс]. — [[Сыктывкар]]: [[Коми небӧг лэдзанін|Коми книжное издательство]], [[1975]]. — 136 л.б.
* Талун оз зэр: [повесьт, висьтъяс, мойдъяс] / Серпасаліс В.И. Осипов. — [[Сыктывкар]]: [[Коми небӧг лэдзанін|Коми книжное издательство]], [[1979]]. — 136 л.б.
* Чеччы, друг, шонді петӧ: [висьтъяс да мойдъяс] / Серпасаліс А.В. Кочев. — [[Сыктывкар]]: [[Коми небӧг лэдзанін|Коми книжное издательство]], [[1981]]. — 55 л.б.
* Ягъяслӧн йӧлӧга шы: [висьтъяс да мойдъяс шӧр арлыда челядьлы] / Серпасаліс М.П. Безносов. — [[Сыктывкар]]: [[Коми небӧг лэдзанін|Коми книжное издательство]], [[1984]]. — 79 л.б.
* Рапорт: висьтъяс, мойдъяс / Ред. [[Попов Владимир Александрович|В.А. Попов]]; серпасаліс П.И. Семячков. — [[Сыктывкар]]: [[Коми небӧг лэдзанін|Коми книжное издательство]], [[1976]]. — 88 л.б.
* Шувгы, муса Пармаӧй: висьтъяс, мойдъяс, серпасъяс школаын велӧдчысьяслы / Лӧсьӧдіс [[Одинцов Алексей Серафимович|А.С. Одинцов]]; серпасаліс Г.Н. Шарипков. — [[Сыктывкар]]: [[Коми небӧг лэдзанін|Коми книжное издательство]], [[2001]]. — 132 л.б.
* ''Коданёв И.В.''Иван дедлӧн козин: Висьтъяс / Лӧсьӧдӧм да водзкывйыс [[Лимерова Валентина Александровна|В.А. Лимеровалӧн]]. — [[Сыктывкар]]: [[Анбур (небӧг лэдзанін)|ООО «Анбур»]], [[2016 во|2016]]. — 160 л.б.

=== Роч кыв вылӧ вуджӧдӧмӧн ===
* Безымянные ручьи: рассказы для детей сред. возраста / Пер. с коми В. Журавлева-Печорского; худож. В.И. Краев. — [[Сыктывкар]]: [[Коми небӧг лэдзанін|Коми книжное издательство]], [[1971]]. — 48 с.
* Праздник весны: рассказы писателя-натуралиста: [для мл. шк. возраста] / Пер. с коми В. Журавлева-Печорского; рис. А. Пушкарева. — [[Москва]]: Изд-во «Детская литература», [[1974]]. — 63 с.
* Когда кукует кукушка: рассказы для детей / Пер. с коми В.В. Синицына; худож. Е.И. Аносов. — [[Сыктывкар]]: [[Коми небӧг лэдзанін|Коми книжное издательство]], [[1975]]. — 72 с.
* Пойте, птицы, пойте!: рассказы: [для сред. шк. возраста] / Пер. В. Синицына; худож. В. Горячев. – [[Москва]]: Изд-во «Детская литература», [[1981]]. — 94 с.
* Родные места: рассказы: [для сред. шк. возраста] / Пер. с коми В. Журавлева-Печорского; худож. А.М. Гаранин. — [[Сыктывкар]]: [[Коми небӧг лэдзанін|Коми книжное издательство]], [[1988]]. — 48 с.
* Любимый уголок: рассказы, зарисовки, сказки / Сост. и ред. М.А. Удоратина; пер. с коми Н.И. Коданёвой. — [[Сыктывкар]]: [б. и.], [[2003]]. — 23 с. (КРИРОи ПК)

== Наградаяс ==

== Ӧшмӧсъяс ==
* История коми литературы. — [[Сыктывкар]]: [[Коми небӧг лэдзанін|Коми книжное издательство]], [[1981]]. — Т. 3.
* Писатели коми. Библиографический словарь. — [[Сыктывкар]], [[1996]].
* Литература Коми: словарь школьника / Сост. Н.Головина, [[Лимерова Валентина Александровна|В.А. Лимерова]]. — [[Сыктывкар]], [[2000]]. — 212 с.
* [http://www.nbrkomi.ru/kk/base/raiony/sykt/literatura/pisateli_i_poety/ Коми Республикаса Национальнӧй библиотека]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Сыктывкар]]
[[Категория:Чужисны 1916 воын]]
[[Категория:Кулісны 1982 воын]]
[[Категория:Айму вӧсна Ыджыд тыш вылӧ ветлысьяс]]
