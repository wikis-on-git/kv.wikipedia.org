{{Персоналия}}
'''Изъюрова Раиса Дмитриевна''' ([[1914-ӧд во|1914]]—[[2013-ӧд во|2013]]) — [[Коми-Зыряна|коми]] строитель-каменщик, депутат, [[Социалистическӧй Уджвывса герой]]. Коми АССР-ын медводдза нывбаба, кодлы сетӧма тайӧ ыджыд нимыс.

== Олан туй ==
Раиса Изъюрова чужӧма [[1914-ӧд во]]ся [[лӧддза-номъя тӧлысь 30-ӧд лун]]ӧ [[Вӧлӧгда губерня]]ысь [[Усть-Сысольск уезд]]са Позтыкерӧсын (ӧні — [[Кӧрткерӧс район]]са [[Позтыкерӧс (Кӧрткерӧс район)|Позтыкерӧс]] сикт).

Чужан сиктас 2 класс помалӧм бӧрын (1925) уджалӧма колхозын, вӧр пӧрӧдӧма да кылӧдӧма. [[1931-ӧд во]]сянь колхозсянь путёвка серти мунӧма Сыктывкар кыпӧдны, [[1934-ӧд во]]сянь уджалӧма каменщицаӧн. Кыпӧдӧма [[Сыктывкар]]ын татшӧм зданиеяс, кыдзи Карл Маркс уличавывса кирпич керкаяс, Пединститут, Драма театр, Печать керка, Вужвойтырлысь небӧгаин. Айму вӧсна Ыджыд тыш кадӧ дасьтӧма 50 сайӧ каменщикӧс. Фронт вывсянь верӧсыс абу воӧма.

Война бӧрын сылы сетӧмаӧсь медвылыс разряд, бӧрйӧмаӧсь Сыктывкарса сӧветӧ депутатӧн. [[1945-ӧд во]]ын ыджыд вермӧмъясысь сійӧс наградитісны [[Почёт орден (СССР)|«Почёт пас»]] орденӧн. [[1958-ӧд во]]ын сійӧ — «Комистрой» трестса 1-дза номера строительнӧй управленньӧын каменщица, сылы сетӧмаӧсь [[Социалистическӧй Уджвывса Герой]] ним да [[Ленин орден]].

Некымынысь вӧлӧма Сыктывкарса Сӧветын ([[1939-ӧд во]]сянь), Коми АССР-са ([[1955-ӧд во]]сянь) да РСФСР-са Вылыс Сӧветын депутатӧн.

Кулӧма [[2013-ӧд во]]ся [[моз тӧлысь 20-ӧд лун]]ӧ [[Сыктывкар]]ын.

== Ошканпасъяс ==
* [[Почёт орден (СССР)|«Почёт пас»]] орден ([[1945]])
* [[Социалистическӧй Уджвывса Герой]] ним ([[1958]])
* [[Ленин орден]] ([[1958]])
* [[Чарла да Мӧлӧт (медаль)|«Чарла да Мӧлӧт»]] медаль ([[1958]])
* «1941-1945 воясӧ Айму вӧсна Ыджыд тыш дырйи бур уджысь» медаль ([[1946]])
* «Доблестнӧй уджысь (Воинскӧй доблесьтысь). В. И. Ленин чужӧмсянь 100 во тыриг кежлӧ» тшупӧда паса медаль ([[1970]])
* «Коми Республикаса оланпасъяс дасьтан органлы 75 во» тшупӧда паса медаль ([[2013-ӧд во|2013]])

== Мукӧдтор ==
* Р.Д. Изъюровалысь портретсӧ серпасалӧма Бендель Петр Эмильевич ([[1953]] во)

== Ӧшмӧсъяс ==
* ''Максимов С.'' Изъюрова Раиса Дмитриевна // Республика Коми: Энциклопедия: в 3-х т. — [[Сыктывкар]], [[1999]]. — Т. 2. — С. 21.
* [[Изъюров Иван Васильевич|''Изъюров И. В.'']] Вся её жизнь подвиг // Книга Памяти Республики Коми. Т. 10. С. 702. [https://kp.rkomi.ru/txt/10_702.html]
* Твои люди, земля Корткеросская: справочник. — Корткерос: ООО «Типография «Полиграф-Сервис», 2006. — С. 199. [http://www.kortcbs.ru/page/kraevedenie.znamenatelnye_i_pamyatnye_daty.izjurova_raisa_dmitrievna/ Кӧрткерӧс районса Шӧр небӧгаин (рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Позтыкерӧс сикт овмӧдчӧмин]]
[[Категория:Социалистическӧй Уджвывса геройяс]]
