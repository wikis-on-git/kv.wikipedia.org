{{Персоналия}}
'''Изъюрова Раиса Дмитриевна''' ([[1914-ӧд во|1914]]—[[2013-ӧд во|2013]]) — [[коми кыв|коми]] строитель-каменщик, [[Социалистическӧй Уджвывса герой]], депутат. Коми АССР-ын медводдза нывбаба, кодлы сетӧма тайӧ ыджыд нимыс.

== Олан туй ==
Раиса Изъюрова чужӧма [[1914-ӧд во]]ся [[лӧддза-номъя тӧлысь 30-ӧд лун]]ӧ [[Вӧлӧгда губерня]]ысь [[Усть-Сысольск уезд]]са Позтыкерӧсын (ӧні — [[Кӧрткерӧс район]]са [[Позтыкерӧс (Кӧрткерӧс район)|Позтыкерӧс]] сикт).

Чужан сиктас 2 класс помалӧм бӧрын уджалӧма колхозын, вӧр пӧрӧдӧма да кылӧдӧма. [[1931-ӧд во]]сянь колхозсянь путёвка серти мунӧма Сыктывкар кыпӧдны, [[1934-ӧд во]]сянь уджалӧма каменщицаӧн. Кыпӧдӧма [[Сыктывкар]]ын татшӧм зданиеяс, кыдзи Пединститут, театр, Печать керка. Айму вӧсна Ыджыд тыш кадӧ дасьтӧма 50 сайӧ каменщикӧс. Фронт вывсянь верӧсыс абу воӧма.

Война бӧрын сылы сетӧмаӧсь медвылыс разряд, бӧрйӧмаӧсь Сыктывкарса сӧветӧ депутатӧн. [[1945-ӧд во]]ын ыджыд вермӧмъясысь сійӧс наградитісны [[Почёт орден (СССР)|«Почёт пас»]] орденӧн. [[1958-ӧд во]]ын сійӧ — «Комистрой» трестса 1-дза номера строительнӧй управленньӧын каменщица, сылы сетӧмаӧсь [[Социалистическӧй Уджвывса Герой]] ним да [[Ленин орден]].

Некымынысь вӧлӧма Сыктывкарса Сӧветын, Коми АССР-са да РСФСР-са Вылыс Сӧветын депутатӧн.

Кулӧма [[2013-ӧд во]]ся [[моз тӧлысь 20-ӧд лун]]ӧ [[Сыктывкар]]ын.

== Ошканпасъяс ==
* [[Почёт орден (СССР)|«Почёт пас»]] орден ([[1945]])
* [[Социалистическӧй Уджвывса Герой]] ним ([[1945]])
* [[Ленин орден]] ([[1945]])

== Ӧшмӧсъяс ==
* [[Изъюров Иван Васильевич|''Изъюров И. В.'']] Вся её жизнь подвиг // Книга Памяти Республики Коми. Т. 10. С. 702. [https://kp.rkomi.ru/txt/10_702.html]
* Твои люди, земля Корткеросская: справочник. — Корткерос: ООО «Типография «Полиграф-Сервис», 2006. — С. 199. [http://www.kortcbs.ru/page/kraevedenie.znamenatelnye_i_pamyatnye_daty.izjurova_raisa_dmitrievna/ Кӧрткерӧс районса Шӧр небӧгаин (рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Позтыкерӧс сикт овмӧдчӧмин]]
[[Категория:Социалистическӧй Уджвывса геройяс]]
