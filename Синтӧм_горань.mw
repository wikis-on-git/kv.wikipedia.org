[[Файл:Синтӧм горань.jpg|250 px|right|thumb|"Синтӧм горань" ворсӧм]]

'''Синтöм горань''' — важся коми йöзкостса [[ворсöм]]. Тöдса вöлi кыдзи челядьлы, сiдзи и томуловлы. Том йöз ворсöны вöлi [[войпук]]ъяс вылын. 

Ворсöмлöн мукöд ним: «Син горань» ([[Абар]] гр.), «Синтöм горань» ([[Керчомья (Кулӧмдін район)|Керчомья]], [[Кулӧмдiн]], [[Носим (Кулӧмдін район)|Носим]], [[Нёбдін (Кӧрткерӧс район)|Нёбдiн]], [[Пезмӧг (Кӧрткерӧс район)|Пезмöг]], [[Шойнаты]], [[Ылыдздін (Мылдін район)|Ылыдздiн]]), «Синтöм зань» ([[Дон (Кулӧмдін район)|Дон]]), «Синтöм Ёгорöн ворсöм» ([[Улыс Воч (Кулӧмдін район)|Воч]]), «Син гуран» ([[Нёбдін (Кӧрткерӧс район)|Нёбдiн]]), «Син куньöм» ([[Кони (Княжпогост район)|Кони]]), «Ыж куталöм» ([[Абъячой]], [[Ношуль (Луздор район)|Ношуль]], [[Луздор (Луздор район)|Луздор]]), «Кöч куталöм» ([[Читаёв (Луздор район)|Читаёв]]), «Шыр куталöм» ([[Читаёв (Луздор район)|Читаёв]]), «Слепöкур» ([[Занулльӧ (Луздор район)|Занулльö]]), «Син кöртöд» да «Син куньöн ворсны» ([[изьва]]са сиктъяс), «Син куньмöн ворсны» ([[Ловозеро]], [[Мужи]]), «Синтöм гурань» ([[Дутов (Вуктыл район)|Дутов]]), «Шлепета» ([[Веньдін (Удора район)|Веньдiн]], [[Кослан]], [[Разыб (Удора район)|Разыб]], [[Путшкымдін (Удора район)|Путшкымдiн]]), «Синтöм курöг» ([[Слӧбӧда (Удора район)|Слӧбӧда]]), «Гораньöн ворсны» ([[Мыс (Кулӧмдін район)|Мыс]], [[Пожӧг (Кулӧмдін район)|Пожöг]]), «Пань-паньöн ворсны» ([[Айкатыла]], [[Гажакерӧс (Емдін район)|Гажакерöс]], [[Емдін (сикт)|Емдiн]], [[Придаш (Сыктывдін район)|Придаш]], [[Час (Сыктывдін район)|Час]], [[Пызьдін (Удора район)|Пызьдiн]], [[Латьюдін (Удора район)|Латьюдiн]]), «Чур пань чери кок» ([[Паджга (Сыктывдін район)|Паджга]]), «Шапка-тотаркаöн орсны» ([[Грива (Койгорт район)|Грива]], [[Ужга (Койгорт район)|Ужга]]), «Чур, горань» ([[Палаззя (Сыктыв район)|Палаззя]]).

[[Пудъясянкыв]]йöн бöрйöм мортлысь чышъянöн кöрталöны [[син]]сö. Места вылас бергöдлiгтырйи юалöны сылысь: «Вала, песла либö турунла?» Мый кöть оз бöрйы, сiйöс йöткыштöны кодарланьöкö. Та бöрын сiйö пондö кыясьны. Кутöм ворсысьлысь колö нöшта на тöдмавны нимсö. Сэки сöмын сiйö лоö кыялысьöн. 

Куталысьöс бергöдлiгöн позьö шуавны сiдзжö мукöдтор:

Шапка-тотарка,

Синъясыд куньса,

Колöкö, кутав

Да эн жö нин аддзы! 
(Грива с.)

Либö:

Гырйöс кут,

Тоинöс кут,

А менö эн кут! 

(Придаш с.)

== Ӧшмӧсъяс ==
* Коми ворсöм да гаж: тöрыт да талун / Лöсьöдiсны ''Л.Н. Камбалова'', ''А.Н. Рассыхаев''. — [[Сыктывкар]]: [[Кола (небöг лэдзанiн)|Кола]], [[2007]]. — 76 л.б. 
* Коми календар. 2009 во / Дасьтiс  ''А.Н. Рассыхаев''. — [[Сыктывкар]]: [[Кола (небöг лэдзанiн)|Кола]], [[2008]]. — 385 л.б.
* ''Рассыхаев А.Н.'' Чинки, Киколь да Геч: Коми йӧзкостса ворсӧмъяс. — [[Сыктывкар]]: [[Кола (небöг лэдзанiн)|Кола]], [[2011 во|2011]]. — 64 л.б.

[[Категория:Ворсӧм]]
