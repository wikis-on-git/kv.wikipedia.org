'''Клочков Пётр Фостирьевич''' ([[1831 во|1831]]—[[1853 во|1853]]) — вичкоын уджалысь, [[коми кыв|коми]] [[Коми гижысьяс анбур серти|гижысь]].

== Олан туй ==
* [[1831 во|1831]] — Чужис [[Вӧлӧгда губерня]]ын [[Усть-Сысольск уезд]]са [[Волся (Сыктыв район)|Волся]] [[сикт]]ын. Батьыс вӧлі вичкоса дякӧн.
* [[1852 во|1852]] — Помаліс [[Вӧлӧгда]]са духовнӧй семинария.
* [[1853 во|1853]] — Кувсис туберкулёзысь.

== Гижан удж ==
Пётр Клочковлысь сьыланкывъяссӧ бура тӧдіс [[Куратов Иван Алексеевич|Иван Куратов]]. Та йылысь сылы висьталіс Клочковлӧн чой Ирина Фостирьевна, коді верӧс сайӧ петӧм бӧрын муніс [[Усть-Сысольск]]ӧ да нуис аскӧдыс вокыслысь ки помысь гижӧдъяссӧ. Иван Куратов пасйис, мый «предание стихам Клочкова придаёт литературные достоинства». 

Пётр Клочковлысь «Мыйла бӧрдан, муса нылӧ?», «Сад йӧрын мича ныв гуляйтӧ» да «Ой, поп локтӧ» сьыланкывъяссӧ медводдзаысь вӧді йӧзӧдӧма [[1914]] воын «Коми мойдан i сьыланкывъяс» сборникын, кодӧс лӧсьӧдіс ас му туялысь [[Цембер Андрей Андреевич|Андрей Цембер]]. [[1939]] воын велӧдысь Забоева Ф.И. сетіс П.Ф. Клочковлысь гижӧдъяссӧ [[Коми гижысьяс анбур серти|коми гижысь]] [[Доронин Павел Григорьевич|Павел Доронинлы]]. Тайӧ чукӧрсьыс ӧкмыс кывбур [[1961]] воын вӧлі йӧзӧдӧма [[Войвыв кодзув (журнал)|«Войвыв кодзув»]] журналын. Клочковлӧн сьыланкывъясыс матынӧсь йӧзкостса сьыланъяслы, висьталӧны кресьтяналӧн сьӧкыд олӧм да удж йывсьыс. Та кындзи Пётр Клочков ачыс лӧсьӧдіс кывбуръяс дорас шыладсӧ.

== Ӧшмӧсъяс ==
* http://history-x.ru/03/10/047.htm
* http://foto11.com/komi/writer/klochkov.php

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Волся сикт овмӧдчӧмин]]
