{{Персоналия}}
'''Лебедев Михаил Николаевич''' ([[коми кыв|коми]]ӧн ''' Микӧл Микайлӧ''', [[1877 во|1877]]—[[1951]]) — [[коми кыв|коми]] [[коми гижысьяс анбур серти|гижысь, поэт]].

== Олан туй ==
М.Н. Лебедев чужӧма [[Вӧлӧгда губерния|Вӧлӧгда губерниялӧн]] [[Усть-Сысольск уезд|Усть–Сысольск уездса]] [[Межадор (Сыктыв район)|Межадор]] сиктын (ӧні [[Коми Республика|Коми Республикаса]] [[Сыктыв район]]) [[1877 во]]ся [[22 йирым|йирым тӧлысь 22-ӧд лунӧ]]. Велӧдчӧма Усть–Сысольскса уезднӧй училищеын, уджалӧма [[Кӧрткерӧс|Кӧрткерӧсын]] да [[Покча (Мылдін район)|Покчаын]] писарлы отсасьысьӧн. [[СССР|Сӧвет власьт]] пуксьӧм бӧрын секретаралӧма Кӧрткерӧсса гӧльяслӧн комитетын да судын. Унджык кадсӧ олӧма Кӧрткерӧсын.

Кулӧма [[1951]] вося [[5 рака|рака тӧлысь 5-ӧд лунӧ]]. Дзебӧма [[Кӧрткерӧс]]ын.

== Гижан удж ==
Михаил Лебедев — выль коми литератураын подув пуктысьяс пиысь ӧти. Гижны босьтчис дас куим арӧсӧн. Тӧдса кыдз поэт, прозаик да драматург. Медводдза повесьтъяссӧ («За богом молитва, за царем служба не пропадут», «Последние дни Перми Великой», «Таня Осинина», «Среди медведей») гижліс [[роч кыв]] вылын. [[1917]]–ӧд вося '''Октябр революцияӧдз''' на кутіс лӧсьӧдавны кывбуръяс комиӧн. Бура тӧдіc коми йӧзкостса висьтъяс. Та подув вылын коми йӧзлӧн важ олӧм йылысь лӧсьӧдiс «Кӧрт Айка» да «Яг морт» поэма–мойдъяс . Басняясас серавліс юысьясӧс да дышъясӧс. М. Лебедев гижліс и челядьлы.

Лӧсьӧдіc коми литератураын выль жанр — оперетка. Гижысьлысь «Мича ныв», «Тун» да «Настук» опереткаяссö пуктывлicны сцена вылын.

[[1939]]–ӧд воын литератураын ыджыд уджысь М. Н. Лебедевлы вӧлі сетӧма [[Почёт орден (Рочму)|«Почёт Пас»]] орден.

Гижлӧма '''Юсь''' гусяним улын.

== Небӧгъяс ==
*Ньывпулӧн шувгӧм: мойданкывъяс. Сыктывдінкар, 1929. [https://drive.google.com/file/d/0B1F2veZXvaX-c2hjWGVBNUFBWk0/view?usp=sharing *]
*Настук: сьылӧмӧн ворсантор ӧнія олӧмысь. [[Сыктывкар]], [[1929]]. [https://drive.google.com/file/d/0B1F2veZXvaX-XzEtWENlTDNYRXc/view?usp=sharing *]
*Бӧрйӧм гижӧдъяс. [[Сыктывкар]], [[1934]]. [https://drive.google.com/file/d/0B1F2veZXvaX-bzZFdlh3UUpYdVU/view?usp=sharing *]
* Бӧрйӧм гижӧдъяс. [[Сыктывкар]], [[1939]].
* Стихъяс: челядьлы. [[Сыктывкар]], [[1940]]. 
* Мед дзирдалас шонді: стихотворениеяс да басняяс. [[Сыктывкар]], [[1949]].
* Бӧрйӧм гижӧдъяс. [[Сыктывкар]], [[1959]].
* ''Лебедев М.Н''. Повтӧм зон: преданиеяс, серпасторъяс, кывбуръяс, басняяс / Лӧсьӧдіс [[Лимерова Валентина Александровна|''В.Лимерова'']]. — [[Сыктывкар]]: [[Анбур (небӧг лэдзанін)|ООО «Анбур»]], [[2017 во|2017]]. — 160 л.б.

== Паметь ==
* Михаил Лебедевлысь нимсӧ новлӧ Кӧрткерӧс районса библиотека.

== Наградаяс ==
* [[Почёт орден (Рочму)|«Почёт Пас»]] орден ([[1939]])

== Ӧшмӧсъяс ==
* [[Вежев Александр Александрович|''Вежев А.А.'']] Михаил Николаевич Лебедев. Памятка читателю. — [[Сыктывкар]], [[1956]].
* Коми советские писатели. — [[Сыктывкар]], [[1968]]
* [http://slovari.yandex.ru/%D0%BB%D0%B5%D0%B1%D0%B5%D0%B4%D0%B5%D0%B2%20%D0%BC%D0%B8%D1%85%D0%B0%D0%B8%D0%BB%20%D0%BD%D0%B8%D0%BA%D0%BE%D0%BB%D0%B0%D0%B5%D0%B2%D0%B8%D1%87/%D0%91%D0%A1%D0%AD/%D0%9B%D0%B5%D0%B1%D0%B5%D0%B4%D0%B5%D0%B2%20%D0%9C%D0%B8%D1%85%D0%B0%D0%B8%D0%BB%20%D0%9D%D0%B8%D0%BA%D0%BE%D0%BB%D0%B0%D0%B5%D0%B2%D0%B8%D1%87/ БСЭ]
* [http://foto11.com/komi/writer/lebedev.php Михаил Лебедев]

== Ыстӧдъяс ==
<references/>
 
[[Категория:Персоналия:Коми]]
[[Категория:Персоналия анбурӧд]]
[[Категория:Чужисны 1877 воын]]
[[Категория:Кулісны 1951 воын]]
[[Категория:Коми гижысь]]
[[Категория:Межадор сикт овмӧдчӧмин]]
[[Категория:Кӧрткерӧс сикт овмӧдчӧмин]]
