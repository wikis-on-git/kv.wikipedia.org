{{Персоналия}}
'''Лебедев Михаил Николаевич''' ([[коми кыв|коми]]ӧн ''' Микӧл Микайлӧ''', [[1877 во|1877]]—[[1951]]) — [[коми кыв|коми]] [[коми гижысьяс анбур серти|гижысь, поэт]].

== Олан туй ==
М.Н. Лебедев чужӧма [[Вӧлӧгда губерния|Вӧлӧгда губерниялӧн]] [[Усть-Сысольск уезд|Усть–Сысольск уездса]] [[Межадор (Сыктыв район)|Межадор]] сиктын (ӧні [[Коми Республика|Коми Республикаса]] [[Сыктыв район]]) [[1877-ӧд во]]ся [[йирым тӧлысь 22-ӧд лун]]ӧ. Велӧдчӧма Усть–Сысольскса уезднӧй училищеын, уджалӧма [[Кӧрткерӧс|Кӧрткерӧсын]] да [[Покча (Мылдін район)|Покчаын]] писарлы отсасьысьӧн. [[СССР|Сӧвет власьт]] пуксьӧм бӧрын секретаралӧма Кӧрткерӧсса гӧльяслӧн комитетын да судын. Унджык кадсӧ олӧма Кӧрткерӧсын.

Кулӧма [[1951-ӧд во]]ся [[рака тӧлысь 5-ӧд лун]]ӧ. Дзебӧма [[Кӧрткерӧс]]ын.

== Гижан удж ==
Михаил Лебедев — выль коми литератураын подув пуктысьяс пиысь ӧти. Гижны босьтчӧма дас куим арӧсӧн. Тӧдса кыдз поэт, прозаик да драматург. Медводдза повесьтъяссӧ («За богом молитва, за царем служба не пропадут», «Последние дни Перми Великой», «Таня Осинина», «Среди медведей») гижлӧма [[роч кыв]] вылын. [[1917-ӧд во]]ося '''Октябр революцияӧдз''' на кутӧма лӧсьӧдавны кывбуръяс комиӧн. Бура тӧдӧма коми йӧзкостса висьтъяс. Та подув вылын коми йӧзлӧн важ олӧм йылысь лӧсьӧдӧма «Кӧрт Айка» да «Яг морт» поэма–мойдъяс. Басняясас серавлӧма юысьясӧс да дышъясӧс. М. Лебедев гижлӧма и челядьлы.

Лӧсьӧдӧма коми литератураын выль жанр — оперетка. Гижысьлысь «Мича ныв», «Тун» да «Настук» опереткаяссӧ пуктывлісны сцена вылын.

[[1939-ӧд во]]ын литератураын ыджыд уджысь М. Н. Лебедевлы вӧлі сетӧма [[Почёт орден (Рочму)|«Почёт Пас»]] орден.

Гижлӧма '''Юсь''' гусяним улын.

== Небӧгъяс ==
* Ньывпулӧн шувгӧм: мойданкывъяс / Серпасаліс ''В. Поляков.'' — [[Сыктывкар|Сыктывдінкар]]: [[Коми небӧг лэдзанін|Коми нига лэдзанін]], [[1929]]. — 56 л.б. [https://drive.google.com/file/d/0B1F2veZXvaX-c2hjWGVBNUFBWk0/view?usp=sharing *]
* Настук: сьылӧмӧн ворсантор ӧнія олӧмысь. — [[Сыктывкар]], [[1929]]. [https://drive.google.com/file/d/0B1F2veZXvaX-XzEtWENlTDNYRXc/view?usp=sharing *]
* Бӧрйӧм гижӧдъяс. — [[Сыктывкар]], [[1934]]. [https://drive.google.com/file/d/0B1F2veZXvaX-bzZFdlh3UUpYdVU/view?usp=sharing *]
* Бӧрйӧм гижӧдъяс. — [[Сыктывкар]], [[1939]].
* Стихъяс: челядьлы. — [[Сыктывкар]], [[1940]]. 
* Мед дзирдалас шонді: стихотворениеяс да басняяс. — [[Сыктывкар]], [[1949]].
* Бӧрйӧм гижӧдъяс. — [[Сыктывкар]], [[1959]].
* ''Лебедев М. Н.'' Повтӧм зон: преданиеяс, серпасторъяс, кывбуръяс, басняяс / Лӧсьӧдіс [[Лимерова Валентина Александровна|''В. А. Лимерова'']]. — [[Сыктывкар]]: [[Анбур (небӧг лэдзанін)|ООО «Анбур»]], [[2017 во|2017]]. — 160 л.б.
* ''Лебедев М. Н.'' Кӧрт Айка: Поэма-мойд. Поэма-сказка. На коми и русском языках / Сост., вступ. статья [[Лимерова Валентина Александровна|''В. А. Лимерова'']]; худ. А. П. Гордеева; ред.  В. И. Трошева. — [[Сыктывкар]]: [[Анбур (небӧг лэдзанін)|ООО «Анбур»]], [[2018 во|2018]]. — 32 с.

== Паметь ==
* Михаил Лебедевлысь нимсӧ новлӧ Кӧрткерӧс районса библиотека.

== Наградаяс ==
* [[Почёт орден (Рочму)|«Почёт Пас»]] орден ([[1939]])

== Ӧшмӧсъяс ==
* [[Вежев Александр Александрович|''Вежев А.А.'']] Михаил Николаевич Лебедев. Памятка читателю. — [[Сыктывкар]], [[1956]].
* Коми советские писатели. — [[Сыктывкар]], [[1968]]
* [http://slovari.yandex.ru/%D0%BB%D0%B5%D0%B1%D0%B5%D0%B4%D0%B5%D0%B2%20%D0%BC%D0%B8%D1%85%D0%B0%D0%B8%D0%BB%20%D0%BD%D0%B8%D0%BA%D0%BE%D0%BB%D0%B0%D0%B5%D0%B2%D0%B8%D1%87/%D0%91%D0%A1%D0%AD/%D0%9B%D0%B5%D0%B1%D0%B5%D0%B4%D0%B5%D0%B2%20%D0%9C%D0%B8%D1%85%D0%B0%D0%B8%D0%BB%20%D0%9D%D0%B8%D0%BA%D0%BE%D0%BB%D0%B0%D0%B5%D0%B2%D0%B8%D1%87/ БСЭ]
* [http://foto11.com/komi/writer/lebedev.php Михаил Лебедев]

== Ыстӧдъяс ==
<references/>
 
[[Категория:Персоналия:Коми]]
[[Категория:Персоналия анбурӧд]]
[[Категория:Чужисны 1877 воын]]
[[Категория:Кулісны 1951 воын]]
[[Категория:Коми гижысь]]
[[Категория:Межадор сикт овмӧдчӧмин]]
[[Категория:Кӧрткерӧс сикт овмӧдчӧмин]]
