'''Нӧдкыв''' ([[роч кыв]]: '''Загадка''') – афоризм нога фольклор [[жанр]]. Нӧдкыв лоӧ финн-йӧгра фольклор традицияын медваж жанръяс пиысь ӧтиӧн. Сійӧ вӧлі культӧвӧй обряд юкӧнӧн да вежа (сакральнӧй) тӧдӧмлунъяс сетысьӧн. Ӧнія кадӧ нӧдкывйӧн ёнджыка вӧдитчӧны челядьлысь сюсьлун да поэтическӧй видзӧдлас сӧвмӧдӧм могысь.

== Нӧдкыв сикасалӧм ==
Тэчас сертиыс позьӧ торйӧдны некымын нӧдкыв сикас:
* нӧдкыв-юалӧм: Мый тув йылӧ оз ӧшйы? (Кольк);
* нӧдкыв-диалог: Чикыли-мукыли, кытчӧ мунан? – Чӧӧ, вежӧм урӧс, асьтӧ лӧсалӧны и гогналӧны (Ю да берег);
* нӧдкыв-метафора: Ӧти шыр да кык бӧж (Кӧті).

== Нӧдкыв артманног ==

== Коми нӧдкывлӧн терминъяс ==
Коми фольклорын «нӧдкывлӧн» паныдасьлӧны татшӧм йӧзкостса терминъяс: нӧданкыв, нӧдасянкыв, няръянкыв, тӧдӧдчанкыв.

== Коми нӧдкывъяс серти небӧгъяс ==
Нӧдкывъяс чукӧртӧмын да туялӧмын медыджыд пай [[Плесовский Фёдор Васильевич|Ф.В. Плесовскийлӧн]]. Сылӧн петавліс «Коми нӧдкывъяс. Коми народные загадки» небӧг ([[1975]]).Тайӧ удж вылас мыджсьӧмӧн [[2008]] воын коми нӧдкывъяс чукӧр йӧзӧдіс [[Кудряшова Вера Михайловна|В.М. Кудряшова]]: «Загадки народа коми» ([[2008]]). Бӧръя кадас коми нӧдкывъяс туялӧ С.Г. Низовцева, кодлӧн петавліс некымын статья тайӧ тема сертиыс.

=== Туялӧмъяс ===

=== Гижӧд чукӧръяс ===
* Коми нӧдкывъяс. Коми народные загадки / Лӧсьӧдіс [[Плесовский Фёдор Васильевич|Ф.В. Плесовский]]. – [[Сыктывкар]]: [[Коми небӧг лэдзанін|Коми кн. изд-во]], [[1975]]. – 112 с.
* Загадки народа коми / Сост., вступ. ст. [[Кудряшова Вера Михайловна|В.М. Кудряшовой]]. – [[Сыктывкар]], [[2008]].

== Ӧшмӧсъяс ==
* Коми фольклор: Хрестоматия / Лӧсьӧдісны да водзкывъяссӧ дасьтісны [[Филиппова Валентина Викторовна|В.В. Филиппова]], [[Коровина Надежда Степановна|Н.С. Коровина]]. – [[Сыктывкар]]: [[Коми небӧг лэдзанін|Коми кн. изд-во]], [[2002]]. – Л.б. 238–242.

== Ыстӧдъяс ==
<references/>

[[Категория:Фольклор]]
[[Категория:Коми фольклор]]
