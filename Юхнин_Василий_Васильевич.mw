'''Юхнин Василей Василей''' ([[Роч кыв|роч]] ''Юхнин Василий Васильевич'') (12.01.1907 – 23.11.1960) чужис [[Вöлöгда губерния|Вöлöгда губерниялöн]] [[Усть-Сысольск уезд|Усть–Сысольск уездса]] Занулье сиктын (öнi [[Коми Республика|Коми Республикаса]] [[Луздор район]]). Том детинкаöн ямщикалiс, вöр кылöдiс. 1937–öд воын Коми пединститутын кыв да литература факультет помалöм бöрын уджалiс "Вöрлэдзысь" газет редакцияын. 1938–1948–öд воясö веськöдлiс Коми писательяслöн организацияöн.
1930–öд вояс заводитчигöн сылöн перö улысь петiсны "Аскост тыш" висьт да "Дiнъёльса вöрпункт" повесьт. 1939–öд воö "Ударник" журналын йöзöдiс коми литератураын медводдза роман "Алöй лента", кöнi висьтавсьö ХХ–öд нэм пансигöн коми крестьяналöн олöм йылысь. 1941–öд воын тайö романыс петiс торъя небöгöн. Великöй Отечественнöй война воясö В. Юхнин гижис "Герой Советского Союза Николай Оплеснин", "Пионер города Ухты" художественнöй очеркъяс да уджалiс публицистика жанрын. 1950–öд воö сiйö йöзöдiс ылi Войвылын Сöвет власьт воясö выль олöм пуксьöм йылысь "Тундраса бияс" роман да заводитiс гижны мöдöс – "Шувгöны пожöмъяс", кодöс эз удит помавны висьöм вöснаыс. Ёна тöдсаöсь В. Юхнинлöн челядьлы гижöм небöгъясыс: "Зарни кыв" пьеса–мойд да "Биа нюр" повесьт. Гижöдъяссö сылысь вуджöдöма роч кыв вылö. СССР–са гижысьяс котырын 1938–öд восянь.
В. В. Юхнинлысь литературнöй уджсö пасйöма Трудöвöй Краснöй Знамя да "Знак Почета" орденъясöн.
Дзебöма Сыктывкарын.

[[Категория:Персоналия:Коми]]
[[Категория:Персоналия анбурöд]]

[[ru:Юхнин, Василий Васильевич]]
