'''Юхнин Василий Васильевич''' ([[коми кыв|коми]]ӧн ''Луздор Вась'', ''Öнчу Вась''; [[1907]]–[[1960]]) – [[коми кыв|коми]][[коми гижысьяс анбур серти| гижысь]].

== Олан туй ==
* [[1907]], [[12 тӧв шӧр|тӧвшӧр тӧлысь 12 лун]] — чужис [[Вöлöгда губерния]]лӧн [[Усть-Сысольск уезд]]са [[Занулльӧ (Луздор район)|Занулльӧ]] [[сикт]]ын (öнi [[Коми Республика]]са [[Луздор район]]). 
* Том детинкаöн ямщикалiс, вöр кылöдiс. 
* [[1933]]–[[1937]] — Велӧдчис [[Коми канмуса педагогика институт]]ын кыв да литература факультетын. Велӧдчигас чукӧртіс чужан сиктсьыс коми фольклорысь уна материал: мойдъяс, [[ворсӧм|ворсӧмъяс]], [[челядь фольклор]] жанръяс. 
* [[1937]] — уджалiс [[Коми му (газет)|«Вöрлэдзысь»]] газет редакцияын. 
* [[1938]]–[[1948]]–öд воясö веськöдлiс [[Коми гижысь котыр|Коми гижысьяслöн котырöн]].
* [[1960]], [[23 вӧльгым|вӧльгым тӧлысь 23 лун]] — кувсис, дзебöма [[Сыктывкар]]ын.

== Гижан удж ==
Гижысьлӧҥ литератураын сайним – Луздор Вась.

1930–öд вояс заводитчигöн сылöн перö улысь петiсны «Аскост тыш» висьт да «Дiнъёльса вöрпункт» повесьт. 

[[1939]]–öд воö [[Войвыв кодзув (журнал)|«Ударник»]] журналын йöзöдiс коми литератураын «Алöй лента» медводдза роман, кöнi висьтавсьö ХХ–öд нэм пансигöн коми крестьяналöн олöм йылысь. 

[[1941]]–öд воын тайö романыс петiс торъя небöгöн. [[Айму вӧсна Ыджыд тыш]] воясö В. Юхнин гижис «Герой Советского Союза Николай Оплеснин», «Пионер города Ухты» художественнöй очеркъяс да уджалiс публицистика жанрын. 

1950–öд воö сiйö йöзöдiс ылi Войвылын Сöвет власьт воясö выль олöм пуксьöм йылысь «Тундраса бияс» роман да заводитiс гижны мöдöс – «Шувгöны пожöмъяс», кодöс эз удит помавны висьöм вöснаыс.

Ёна тöдсаöсь В. Юхнинлöн челядьлы гижöм небöгъясыс: «Зарни кыв» пьеса–мойд да «Биа нюр» повесьт. Гижöдъяссö сылысь вуджöдöма [[роч кыв]] вылö.

СССР–са гижысьяс котырын [[1938]]–öд восянь.

== Небӧгъяс ==

== Наградаяс ==
* «Уджвывса Гӧрд дӧрапас» орден
* «Почёт пас» орден.

== Ӧшмӧсъяс ==

== Ыстӧдъяс ==

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Занулльӧ сикт овмӧдчӧмин]]

[[fi:Vasili Juhnin]]
[[koi:Юхнин Василий Васильевич]]
[[ru:Юхнин, Василий Васильевич]]
