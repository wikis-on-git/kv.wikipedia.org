[[Файл:В.В. Юхнин керка (Занулльӧ).jpg|thumb|300px|right|Коми гижысь Луздор Васьлӧн чужан керка ([[Занулльӧ (Луздор район)|Занулльӧ]] сикт, [[2007]] во)]]
'''Юхнин Василий Васильевич''' ([[коми кыв|коми]]ӧн ''Луздор Вась'', ''Öнчу Вась''; [[1907]]–[[1960]]) – [[коми кыв|коми]][[коми гижысьяс анбур серти| гижысь]].

== Олан туй ==
* [[1907]], [[12 тӧв шӧр|тӧвшӧр тӧлысь 12 лун]] — чужис [[Вӧлӧгда губерня]]лӧн [[Усть-Сысольск уезд]]са [[Занулльӧ (Луздор район)|Занулльӧ]] [[сикт]]ын (öнi [[Коми Республика]]са [[Луздор район]]). 
* Том детинкаöн ямщикалiс, вöр кылöдiс. 
* [[1933]]–[[1937]] — Велӧдчис [[Коми канмуса педагогика институт]]ын кыв да литература факультетын. Велӧдчигас чукӧртіс чужан сиктсьыс коми фольклорысь уна материал: мойдъяс, [[ворсӧм|ворсӧмъяс]], [[челядь фольклор]] жанръяс. 
* [[1937]] — уджалiс [[Коми му (газет)|«Вöрлэдзысь»]] газет редакцияын. 
* [[1938]]–[[1948]]–öд воясö веськöдлiс [[Коми гижысь котыр|Коми гижысьяслöн котырöн]].
* [[1960]], [[23 вӧльгым|вӧльгым тӧлысь 23 лун]] — кувсис, дзебöма [[Сыктывкар]]ын.

== Гижан удж ==
Гижысьлӧн литератураын сайним — Луздор Вась. Ассьыс медводдза гижӧдсӧ йӧзӧдіс [[1927]] воын.

1930–öд вояс заводитчигöн сылöн перö улысь петiсны «Аскост тыш» висьт да «Дiнъёльса вöрпункт» повесьт, коді сиӧма Коми Войвылын видз-му да вӧр овмӧсъяс сӧвмӧдӧмлы. 

[[1939]]–öд воö [[Войвыв кодзув (журнал)|«Ударник»]] журналын йöзöдiс коми литератураын «Алöй лента» медводдза роман, кöнi висьтавсьö ХХ–öд нэм пансигöн коми крестьяналöн олöм йылысь. [[1941]]–öд воын тайö романыс петiс торъя небöгöн. Роман йӧзӧдӧмысь сьӧмсӧ Луздорса Вась сетіс чужан сиктыслы пилорама ньӧбӧм вылӧ. <ref>[http://foto11.com/komi/writer/juhnin.php Панорама столицы, 2007 во. Лӧддза-номъя тӧлысь 14 лун]</ref> 1954 воын романсӧ вӧлі неуна вежлалӧма, лоины выль геройяс — большевикъяс. Роман лои идеологизированнӧйӧн.

Ыджыд ин Василий Юхнин творчествоын босьтӧ [[Айму вӧсна Ыджыд тыш]] тема. Сылы сиӧма «Менам Москва» кывбур ([[1941]]),«Герой йылысь сказ» поэма ([[1942]]), кӧні висьтавсьӧ Сӧветскӧй Союзса [[Кисляков Василий Павлович|В.П. Кисляков]] подвиг йылысь, «Сöветскöй Союзса герой Николай Оплеснин» очерк ([[1942]]), «Ухта карса пионер» очерк ([[1943]]) бурӧвӧй мастер Косолапкин йылысь, вермӧмӧ тыллӧн пай пуктӧм йылысь. Гижысь уджалiс публицистика жанрын. 

1950–öд воö сiйö йöзöдiс ылi Войвылын Сöвет власьт воясö выль олöм пуксьöм йылысь «Тундраса бияс» роман да заводитiс гижны мöдöс – «Шувгöны пожöмъяс», кодöс эз удит помавны висьöм вöснаыс. «Войвыв кодзув» журналын вӧлі йӧзӧдӧма помавтӧм романысь 4 юкӧн ([[2007]] во, 8-10 №№ 8).

Ёна тöдсаöсь В. Юхнинлöн челядьлы гижöм небöгъясыс: «Зарни кыв» пьеса–мойд да «Биа нюр» повесьт. «Биа нюр» медводдзаысь петавліс [[1952]] воын. Тайӧ кык велӧдчысь Сеня Майбыров да Митя Кушманов йылысь гижӧд, кыдзи найӧ тӧдмалісны Биа нюлысь гусяторсӧ. Гижöдъяссö сылысь вуджöдöма [[роч кыв]] вылö да йӧзӧдӧма торъя небӧгӧн [[1959]] воын. Тайӧ вӧлі коми челядьлы лӧсьӧдӧм медводдза гижӧд, коді петіс Ставсоюзса тшупӧдӧ.

СССР–са гижысьяс котырын [[1938]]–öд восянь.

== Небӧгъяс == 
Йӧзӧдӧм небӧгъяс татысь: <ref>[http://www.nbrkomi.ru/kk/base/raiony/priluz/literatura/ Коми Республикаса национальнӧй библиотека]</ref>

=== Комиӧн ===
* Дінъёльса вӧрпункт: повесьт / Ред. И. Осипов. — [[Сыктывкар]]: [[Коми небӧг лэдзанін|Коми госиздат]], [[1938]]. — 216 л.б.
* Алӧй лента: роман / Серпасалiс М.П. Безносов. — [[Сыктывкар]]: [[Коми небӧг лэдзанін|Коми госиздат]], [[1941]]. — Кн. 1. — 208 л.б.
* Сӧветскöй Союзса герой Николай Оплеснин. — [[Сыктывкар]]: [[Коми небӧг лэдзанін|Коми гиз]], [[1942]]. — 51 л.б.
* Зарни кыв: пьеса-мойд / Ред. Г. Терентьев. — [[Сыктывкар]]: [[Коми небӧг лэдзанін|Коми гос. изд-во]], [[1943]]. — 76 л.б.
* Герой йылысь сказ / Ред. Д.В. Конюхов. — [[Сыктывкар]]: [[Коми небӧг лэдзанін|Коми гиз]], [[1945]]. — 33 л.б.
* Тундраса бияс: роман / Ред. [[Фёдоров Геннадий Александрович|Г.А. Фёдоров]]; серпасалiс В.В. Поляков. — [[Сыктывкар]]: [[Коми небӧг лэдзанін|Коми гос. изд-во]].
** Ч. 1. [[1949]]. — 224 л.б.
** Ч. 2. [[1951]]. — 288 л.б.
** Ч. 3. [[1957]]. — 574 л.б.
* Биа нюр: повесть / Серпасаліс М.П. Безносова. — [[Сыктывкар]]: [[Коми небӧг лэдзанін|Коми госиздат]], [[1952]]. — 60 л.б.
* Алӧй лента: роман / Ред. С. Морозов; серпасалiс М.П. Безносиков. — [[Сыктывкар]]: [[Коми небӧг лэдзанін|Коми кн. изд-во]], [[1955]]. — 368 л.б.
* Том сьӧлӧмъяс: [висьтъяс] / Ред. В. Попов; серпасалiс М. Безносов. — [[Сыктывкар]]: [[Коми небӧг лэдзанін|Коми кн. изд-во]], [[1959]]. — 40 л.б.
* Висьтъяс да очеркъяс / Ред. С. Морозов; серпасалiс С.А. Добряков. — [[Сыктывкар]]: [[Коми небӧг лэдзанін|Коми кн. изд-во]], [[1961]]. — 128 л.б.
* Пӧртмасьӧ войвыв / Ред. С. Морозов; серпасалic П. Семячков. — [[Сыктывкар]]: [[Коми небӧг лэдзанін|Коми кн. изд-во]], [[1961]]. — 64 л.б.
* Алӧй лента: роман / Ред. Т.Н. Чукичев; серпасалiс [[Мошев Аркадий Васильевич|А.В. Мошев]]. — [[Сыктывкар]]: [[Коми небӧг лэдзанін|Коми кн. изд-во]], [[1981]]. — 456 л.б.
* Биа нюр: повесть / Ред. Т.Н. Чукичева; серпасалiс М.П. Безносов. — [[Сыктывкар]]: [[Коми небӧг лэдзанін|Коми кн. изд-во]], [[1982]]. — 56 л.б.
* Дiнъельса вöрпункт: повесьт: для детей сред. и ст. шк. возраста / Серпасалiс М.П. Безносов. — [[Сыктывкар]]: [[Коми небӧг лэдзанін|Коми кн. изд-во]], [[1983]]. — 174 л.б.
* Тундраса бияс. — [[Сыктывкар]]: [[Коми небӧг лэдзанін|Коми кн. изд-во]], [[1984]]. — 472 л.б.
* Алӧй лента: роман / Серпасалiс И.П. Муравьев; Ред. А.В. Тентюков.— [[Сыктывкар]]: [[Коми небӧг лэдзанін]], [[2002]]. —  464 л.б.
* Биа нюр: повесьт / Серпасаліс [[Мошев Аркадий Васильевич|А.В. Мошев]]; Редактор В.И. Трошева. — [[Сыктывкар]]: [[Анбур (небӧг лэдзанін)|Анбур]], [[2007]]. — 80 л.б. 

=== Роч кыв вылӧ вуджӧдӧмӧн ===
* Николай Оплеснин. — [[Сыктывкар]]: [[Коми небӧг лэдзанін|Коми гиз]], [[1942]]. — 52 л.б.
* Огни тундры: роман / Авториз. пер. с коми А. Гурвича. — [[Москва]]: Сов. писатель, [[1950]]. — Кн. 1. — 198 с.
* Огненное болото: повесть: [для детей сред. шк. возраста] / Пер. с коми Р. Озерной, Б. Озерного]. — [[Москва]]: Детгиз, [[1959]]. — 64 с.
* Алая лента: роман / Пер. с коми А. Дмитриевой и авт., ил. М.П. Безносова. — [[Сыктывкар]]: [[Коми небӧг лэдзанін|Коми кн. изд-во]], [[1960]]. – 439 с.
* Огни тундры: роман / Авториз. пер. с коми Г. Максимова. — [[Сыктывкар]]: [[Коми небӧг лэдзанін|Коми кн. изд-во]], [[1963]]. – 459 с.
* Сияние Севера: повесть: для сред. шк. возраста / Пер с коми Ф. Юхнина, ил. А. Каменского. — [[Москва]]: Детгиз, [[1963]]. — 77 с.
* Алая лента: роман / Пер. с коми А. Дмитриевой и авт.; худож. М.П. Безносов. — [[Сыктывкар]]: [[Коми небӧг лэдзанін|Коми кн. изд-во]], [[1968]]. — 439 с.
* Огненное болото: повесть: для сред. и ст. шк. возраста / Пер. с коми Б. Озерный, Р. Берлин. — [[Сыктывкар]]: [[Коми небӧг лэдзанін|Коми кн. изд-во]], [[1968]]. — 96 с.
* Огни тундры: роман / Авториз. пер. с коми Г. Максимова. — [[Сыктывкар]]: [[Коми небӧг лэдзанін|Коми кн. изд-во]], [[1972]]. — 455 с.
* Алая лента: роман / Пер. с коми авт. и А. Дмитриевой. — [[Москва]]: Современник, [[1974]]. — 463 с. (Библиотека российского романа).
* Алая лента: роман / Пер. с коми авт. и А. Дмитриевой. — [[Сыктывкар]]: [[Коми небӧг лэдзанін|Коми кн. изд-во]], [[1980]]. – 463 с.
* Герой Советского Союза Николай Оплеснин / Пер. с коми [[Ульянов Александр Васильевич|А.В. Ульянова]].  — [[Сыктывкар]], [[2015 во|2015]].

=== Мукӧд кыв вылӧ вуджӧдӧмӧн ===
* Огни тундры: роман. — [[Прага]]: [б. и.], [[1951]]. — 163 с. ([[чех кыв]])

== Наградаяс ==
* [[Уджвывса Гӧрд Дӧрапас орден|«Уджвывса Гӧрд дӧрапас» орден]].
* [[Почёт орден (СССР)|«Почёт пас» орден]].
* «1941–1945 воясӧ Айму вӧсна Ыджыд тыш дырйи бур уджысь» медаль.

== Паметь ==
* [[1984]] воын [[Абъячой]]ын районса Шӧр библиотекалы сетӧма В.В. Юхнинлысь нимсӧ. 
* [[Луздор район]]ын быд во нуӧдӧны гижысьлы сиӧм «Юхнин лыддьысьӧмъяс».
* Сылӧн чужанінын — [[Занулльӧ (Луздор район)|Занулльӧ]] сиктын [[2007]] вося [[12 лӧддза-номъя|лӧддза-номъя тӧлысь 12 лунӧ]] восьтӧма паметник.

== Ӧшмӧсъяс ==
* http://foto11.com/komi/writer/juhnin.php
* http://www.nbrkomi.ru/kk/base/raiony/priluz/literatura/

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Занулльӧ сикт овмӧдчӧмин]]
