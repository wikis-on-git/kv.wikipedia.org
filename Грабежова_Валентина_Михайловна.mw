{{Персоналия}}
'''Грабежова Валентина Михайловна''' ([[1947 во|1947]]) — [[коми кыв|коми]] школалы велӧдан небӧгъяс дасьтысь, [[Коми гижысьяс анбур серти|гижысь]]. Нывдырся овыс — Кузьбожева.

== Олан туй ==
Валентина Грабежова чужӧма [[1947 во]]ся [[12 йирым|йирым тӧлысь 12-ӧд лунӧ]] Сыктывкарын. Быдмӧма да велӧдчӧма [[Сыктывдін район]]са [[Паджга (Сыктывдін район)|Паджгаын]].<ref>Слово об авторах учебной книги для школ Республики Коми / Сост. Э.И. Полякова, Е.В. Поляков. — [[Сыктывкар]], [[2009 во|2009]]. — С. 152.</ref>

Помалӧма Паджгаын сизим класса школа ([[1953]]—[[1961]]), И.А. Куратов нима 1 №-а сыктывкарса педагогика колледж ([[1965]]). Начальнӧй классъяс велӧдысьлысь диплом босьтӧм бӧрын [[1965]]—[[1968|1968 воясӧ]] велӧдӧма [[Кулӧмдін район]]са да [[Ростов обласьт]]са школаясын. [[1969]]—[[1986|1986 воясӧ]] велӧдӧма коми кыв да литература [[Сыктывдін район]]ысь [[Лӧзым (Сыктывдін район)|Лӧзымса]] 8 класса школаын. Уджысь орӧдчытӧг [[1981 во]]ын помалӧма [[Коми канмуса педагогика институт]]ысь филология факультет, босьтӧма [[роч кыв]] да литература велӧдысьлысь специальносьт. 

Сыктывкарӧ вуджӧм бӧрын методисталӧма [[Сыктывдін район]]са велӧдан юкӧнын. [[1989 во]]сянь уджалӧ Велӧдысьясӧс сӧвмӧдан Коми республикаса институтын: учебникъяс да велӧдан нагляднӧй пособиеяс жырса веськӧдлысь, [[1999 во]]сянь — редактируйтан да йӧзӧдчан юкӧнӧн веськӧдлысь.
 
== Туялан удж ==
Велӧдысьясӧс сӧвмӧдан институтӧдз на В.М. Грабежова волӧма коми кывйысь выль велӧдан небӧгъяс дасьтысьяслӧн семинар вылӧ. Медводдза учебникӧн лоӧма 8-9 классъяслы «Коми кыв», а [[1991 во]]ын тайӧ небӧгыс вӧлӧма [[Москва]]ын ВДНХ-ын «Сиктса школа тӧрыт, талун, аски» выставкаса экспонатӧн да шедӧдӧма эзысь медаль.<ref>Харитонова В. Выбрала профессию учителя // Слово об авторах учебной книги для школ Республики Коми / Сост. Э.И. Полякова, Е.В. Поляков. — [[Сыктывкар]], [[2009 во|2009]]. — С. 154.</ref>

Валентина Михайловна аслас уджъёртьясыскӧд (Н.И. Каракчиева, Т.И. Карманова, Г.В. Хозяинова, [[Карманова Альбина Николаевна|А.Н. Карманова]]) регыдъя кадӧн дасьтӧмаӧсь да йӧзӧдӧмаӧсь выль нога, коми кыв туялӧмын выль видзӧдласъяс пыртӧмӧн 5-ӧд, 6-7-ӧд, 8-9-ӧд классъяслы «Коми кыв» небӧгъяс.<ref>Карманова А.Н. Уджыс сійӧс гажӧдӧ-нимӧдӧ // Слово об авторах учебной книги для школ Республики Коми / Сост. Э.И. Полякова, Е.В. Поляков. — [[Сыктывкар]], [[2009 во|2009]]. — С. 155.</ref>

В.М. Грабежовалӧн водзмӧстчӧмӧн [[1997 во]]сянь Велӧдӧм сӧвмӧдан Коми республикаса институтын лэдзӧны [[Чужан кыв (журнал)|«Чужан кыв = Родное слово»]] научно-методический журнал.

Ыджыд удж вӧчӧ кыдзи велӧдан небӧгъяслӧн редактор.

== Велӧдан небӧгъяс ==
* ''Захаренко А.М.'', ''Хозяинова Г.В.'', ''Карманова Т.И.'', ''Грабежова В.М.'' Коми кыв: Синтаксис да пунктуация: 8-9 кл. учебник. — [[Сыктывкар]]: [[Коми небӧг лэдзанін|Коми кн. изд-во]], [[1991]]. (переизд. [[1995]], [[2003 во|2003]])
* ''Пунегов В.А.'', ''Грабежова В.М.'' Коми литература: 5-ӧд кл. учебник-хрестоматия. 2-е изд., перераб. — [[Сыктывкар]]: [[Коми небӧг лэдзанін|Коми кн. изд-во]], [[1993]].
* ''Пунегов В.А.'', ''Грабежова В.М.'' Коми литература: 7-ӧд кл. учебник-хрестоматия. — [[Сыктывкар]]: [[Коми небӧг лэдзанін|Коми кн. изд-во]], [[1994]]. 
* ''Грабежова В.М.'', ''Каракчиева Н.И.'', ''Карманова Т.И.'', ''Хозяинова Г.В.'' Коми кыв: Витӧд класслы пробнӧй (видлӧм вылӧ) велӧдчан книга. — [[Сыктывкар]]: [[Коми небӧг лэдзанін|Коми кн. изд-во]], [[1995]].
* ''Грабежова В.М.'', ''Каракчиева Н.И.'', ''Карманова Т.И.'', ''Хозяинова Г.В.'' Коми кыв: Морфология да орфография: 6-7 кл. пробнӧй велӧдчан книга / Под общ. ред. ''В.М. Грабежовой''; Науч. ред. ''А.Н. Карманова''. — [[Сыктывкар]]: [[Коми небӧг лэдзанін|Коми кн. изд-во]], [[1997]].
* ''Грабежова В.М.'' Нюмъялысь анбур: Ичӧт челядьлы лыддьӧм  да серпасалӧм вылӧ / Художники: ''Г.Н. Шарипков, Т.Г. Шаргородская.'' — [[Сыктывкар]]: [[Коми небӧг лэдзанін|Коми кн. изд-во]], [[1998]].
*  Диктант  текстъяс 4-9 кл. гижӧм вылӧ / Ред.-сост. ''В.М. Грабежова''. — [[Сыктывкар]]: КРИРОиПК, [[2001|2001]].
* Изложениеяс: 5-9 кл. изложение гижӧм вылӧ текстъяс. / Сост.-ред. ''В.М. Грабежова''. – [[Сыктывкар]]: КРИРОиПК, [[2001]].
* ''Грабежова В.М.'', ''Каракчиева Н.И.'', ''Карманова Т.И.'', ''Хозяинова Г.В.'' Коми кыв: 5-ӧд кл. велӧдчан книга / Под общ. ред. ''В.М. Грабежовой.'' — [[Сыктывкар]]: [[Коми небӧг лэдзанін]], [[2001]].
* ''Грабежова В.М.'', [[Афанасьева Елена Евгеньевна|''Афанасьева Е.Е.'']] Коми литература: 5-ӧд кл. велӧдчан да лыддьысян небӧг. — [[Сыктывкар]]: [[Коми небӧг лэдзанін|Коми кн. изд-во]], [[2002|2002]].
* ''Грабежова В.М.'', [[Пунегов Василий Александрович|''Пунегов В.А.'']] Коми литература: 7-ӧд кл. велӧдчан да лыддьысян небӧг. — [[Сыктывкар]]: [[Коми небӧг лэдзанін|Коми кн. изд-во]], [[2002|2002]].
* Коми литература: 10-ӧд кл. лыддьысян книга / Лӧсьӧдісны [[Ванеев Альберт Егорович|''А.Е. Ванеев'']], ''В.М. Грабежова''. — [[Сыктывкар]]: [[Коми небӧг лэдзанін|Коми кн. изд-во]], [[2002|2002]].

== Гижан удж ==
Валентина Михайловна гижӧ комиӧн висьтъяс, очеркъяс да кывбуръяс.

== Наградаяс ==
* «Народнӧй просвещениеса отличник» пас ([[1995]])
* Коми Республикаса Почёта грамота ([[1998]])
* [[Айму водзын бур уджысь (орденлӧн медаль)|«Айму водзын бур уджысь» орденлӧн II тшупӧда медаль]] ([[2001]])
* Коми Республикаса канму премия босьтысь ([[1999]]) — велӧдӧм юкӧнын коми кывйысь велӧдан небӧг дасьтӧмысь (мукӧдыскӧд ӧтвылысь)

== Ӧшмӧсъяс ==
* Слово об авторах учебной книги для школ Республики Коми / Сост. [[Полякова Эльвира Ивановна|''Э.И. Полякова'']], ''Е.В. Поляков''; ГОУ ДПО Коми республиканский институт развития образования и переподготовки кадров. — [[Сыктывкар]], [[2009 во|2009]]. — 176 с.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Паджга сикт овмӧдчӧмин]]
[[Категория:Чужисны 1947 воын]]
