'''Гайзер Вячеслав Михайлович''' – [[Коми Республика]]са Юралысь 

Чужис 1966 вося öшым 28 лунö [[Коми АССР]]-са [[Инта (кар)|Инта]] карын. Чужанвужйыс – [[коми]].

Велöдчан тшупöдыс медвылыс. 1991 воын помаліс экономика-статистика кузя [[Мöскуаса]] институт, специальносьтыс – "Веськöдлöмын автоматизируйтöм системаяс";

1999 воын помалiс [[Экономика, статистика да информатика кузя канбердса университет (Мöскуа)|Экономика, статистика да информатика кузя канбердса университет]] (Мöскуа), специальносьтыс – "Финансъяс да кредит".

1991 восянь – регион нимсянь сёрнитчанiнъясын (представительствоясын) секторса эксперт, наука да техникалысь прогресс сьöммöдан, водзöскорсян (коммерческöй) "[[Менатеп]]" нима пайпасвывса (акционернöй) банклöн Сыктывкар филиалса веськöдлысьöс вежысь.

1993 восянь – асторъя (частнöй) вкладъяс юкöнса начальник, "[[Комибанк]]" водзöскорсян пайпасвывса банкын вице-президент.

1996 восянь – веськöдлысьöс вежысь, "[[Коми социальнöй банк]]" нима водзöскорсян банклöн юраланiнса (правлениеса) веськöдлысь.

2002 восянь – Коми Республикалöн сьöм овмöсса министрöс медводдза вежысь.

2003 вося июль 22 лунсянь Коми Республикаса Юралысьлöн Индöдöн индöма Коми Республикалöн сьöм овмöсса министрöн.

2004 вося ода-кора 27 лунсянь Коми Республикаса Юралысьлöн Индöдöн пуктöма Коми Республикаса Юралысьöс вежысь-Коми Республикалöн сьöм овмöсса министр чинö.

2009 вося ода-кора 20 лунсянь Коми Республикаса Юралысьлöн тшöктöмöн индöма Коми Республикаса Юралысьöс Медводдза вежысь-Коми Республикалöн сьöм овмöсса министр чинö.

2010 вося тöвшöр тöлысь 6 лунö [[Рочму|Роч Федерацияса]] Президент [[Медведев Дмитрий Анатольевич|Д.А.Медведев]] сетiс видлавны Коми Республикаса [[Каналан Сöвет]]лы В.М.Гайзерлысь кандидатурасö сылы Коми Республикаса Юралысьлысь уджмогъяс сетöм могысь.

2010 вося тöвшöр тöлысь 15 лунö Коми Республикаса Каналан Сöвет вынсьöдiс Коми Республикаса Юралысь чинö. Босьтчис уджö 2010 вося тöвшöр тöлысь 15 лунö.

== Öшмöсъяс ==

[http://rkomi.ru/km/top/glava/ Коми Республикаса официальнöй портал]

[[en:Vyacheslav Gayzer]]
[[fi:Vjatšeslav Gaizer]]
[[koi:Гайзер Вячеслав Михайлович]]
[[ru:Гайзер, Вячеслав Михайлович]]
