{{Персоналия}}
'''Сидоров Алексей Семёнович''' (комиӧн '''Семен Ӧльӧш''', [[1892 во|1892]]—[[1953]]) — нималана коми учёнӧй–энциклопедист, филологияса доктор, коми кыв, литература, фольклор да археология туялысь.

Сылӧн научнӧй корсьысьӧмъясыс вӧлі йитчӧмаӧсь литературоведениекӧд, археологиякӧд, фольклоркӧд, этнографиякӧд, историякӧд. Буретш тайӧ мортыс тӧдмӧдіс коми войтырӧс медводдза коми поэт [[Куратов Ӧльӧш Вань|И.А. Куратовлӧн]] гижӧдъясӧн. Сійӧ вӧлі Комиын чужан му туялӧмлы подув пуктысьӧн. Таысь ӧтдор А.С. Сидоров гижис школаяслы да вузъяслы учебникъяс.

== Олан туй ==
Семен Ӧльӧш чужлӧма [[1892 во]]ся [[10 йирым|йирым тӧлысь 10-ӧд лунӧ (важ стиль серти — кӧч тӧлысь 28-ӧд лунӧ]] [[Вӧлӧгда губерня]]ысь [[Яренск уезд]]са Пальын (ӧні — [[Сыктывдін район]]са [[Паль (Сыктывдін район)|Паль]] сиктын. Помавлӧма Пальын кык класса училище. [[1907 во]]ын пырӧма велӧдчыны [[Тотьма]] велӧдысьяслӧн семинарияӧ, кӧні сійӧ медъёна велӧдіс кывъяс. [[1911 во]]ын Сидоров помаліс семинария, сы бӧрын вит во чӧж велӧдіс Емва вожын [[Кони (Княжпогост район)|Кониса]] школаын.

Водзӧ тӧдӧмлунъяс босьтӧм могысь [[1915 во]]ын А.С. Сидоров пырис велӧдчыны [[Вӧлӧгда]]са учительскӧй институтӧ и велӧдчис сэні куим во.

[[1918 во]]ӧ институт помалӧм бӧрын Семен Ӧльӧш воис чужанінӧ. А сэк, [[1918 во]]ын, Коми муын ёся сулаліс йӧзӧс велӧдан проблема: колісны грамота йӧз. Комияс пӧвстысь петісны и гырысь учёнӧйяс, аслыссяма гижысьяс и поэтъяс. Но сэки, кор коми войтыр водзын сувтісны могъяс артмӧдны выль национально-государственнӧй, культурнӧй органъяс, грамотнӧй йӧз эз тырмыны.

Йӧзӧс велӧдӧм да местаяс вылын интеллигенция котыртӧм могысь [[1918 во]]ся [[22 лӧддза-номъя|лӧддза-номъя тӧлысь 22-ӧд лунӧ]] [[Яренск]]ын А.С. Сидоров лӧсьӧдіс велӧдысьясӧс дасьтан курсъяс вылын «[[Коми котыр]]» чукӧр. Тайӧ вӧлі культурно-просветительскӧй общество, коді зілис котыртны вӧр–ва велӧдан экспедицияяс, лӧсьӧдавны сиктъясын библиотекаяс, музейяс, петкӧдлыны спектакльяс, паськӧдны тӧдӧмлунъяс лекцияяс да печать пыр. Но «Коми котыр» эз дыр уджав: гражданскӧй война дырйи сійӧ разаліс.

[[1918 во]]ын [[Емдін]]ын воссис велӧдысьяслӧн семинария. [[Яренск уезд]]са Сӧвет ыстіс сэтчӧ велӧдны Семен Ӧльӧшӧс. Та бӧрын сійӧ бара [[1920]] во помӧдз велӧдіс учительясӧс дасьтан курсъяс вылын Яренскын. Тайӧ кадӧ сійӧ кутіс пырӧдчыны наукаӧ.

А.С. Сидоров кӧсйис восьтыны Коми муын вылысь – выль велӧдчанінъяс, научнӧй учреждениеяс.

[[1920 во]]ся [[ӧшым тӧлысь]]ын А.С. Сидоров котыртіс, кыдзи комиссияса член, Усть-Сысольскын [[ПИНО]] (Практический институт народного образования), 7–ӧд классӧдз велӧдчысьясӧс дасьтан институт. Семен Ӧльӧшыд институтын лои медводдза правлениеса председательӧн, лыддис этнография курс, веськӧдліс студентъяслӧн кружокӧн. [[1921 во]]ын сійӧ гӧтрасис Людмила Степановна Куратова вылӧ, коми литературалы подув пуктысь И.А. Куратовлӧн племянница вылӧ. Сентябрын А.С. Сидоров муніс научнӧй командировкаӧн Ленинградӧ (ӧні [[Санкт-Петербург]]), кӧні велӧдіс археология Археологическӧй институтса география факультетын. Во мысти сійӧ бара воис ПИНО–ӧ уджавны, и лоис ректорӧн. Но административнӧй удж сылы эз кажитчы. Сы вӧсна [[1923 во]]ӧ, ПИНО–ӧс педтехникумӧ вуджӧдӧм бӧрын, Семен Ӧльӧш бара лоӧ велӧдысьӧн.

[[1923 во]]ын [[Визин (Сыктыв район)|Визин]] сиктын олысь тестьыслӧн архивысь сійӧ аддзис И.А. Куратовлысь гижӧдъяс, и сійӧ жӧ воӧ «[[Парма ёль (журнал)|Парма ёль]]» журналын йӧзӧдіс поэтлысь кык неыджыд кывбур да поэт йылысь статья. Тайӧ вӧлі сӧветскӧй печатьын И.А. Куратов йылысь медводдза гижӧдӧн.

[[1926 во]]ся [[рака тӧлысь]]ын А.С. Сидоров бара мунӧ велӧдчыны Ленинградӧ. Кык воысь унджык сійӧ велӧдӧ археология да лингвистика Н.Я. Марр юрнуӧдӧм улын. Тайӧ вӧлі нималана кыв велӧдысь, археолог да этнограф. Сійӧ чуйдіс коми учёнӧйясӧс гижны вель уна удж археология кузя. Семен Ӧльӧш йӧзӧдіс ыджыд небӧг — «Знахарство, колдовство и порча у народов коми» ([[1928 во]]).

[[1929]] воын А.С. Сидоров лои Ленинградса Герцен нима педагогика институтса доцентӧн. Сійӧ лыддис сэні велӧдчысь студентъяслы лекцияяс, коми этнография, археология, кыв йылысь, гижис ассьыс научнӧй уджъяс.

Велӧдчан небӧгъяс водзӧ дасьтӧ да лэдзӧ 1930–ӧд воясӧ. 1930–ӧд воын петӧ Семен Ӧльӧшлӧн шӧр школаяслы синтаксисысь учебник.

[[1934]] вося [[кӧч тӧлысь]]ын А.С. Сидоров вуджис овны Ленинградӧ. Сійӧ сэні куим во чӧжӧн вӧчис унатор: дасьтіс И.А. Куратовлысь кывбуръяс чукӧр, пыдіа пырӧдчис сэсся нин официальнӧй кывлӧн «яфетическӧй теорияӧ», кодӧс лӧсьӧдіс Н.Я. Марр.

[[1937]] вося [[21 кӧч|кӧч тӧлысь 21 лунӧ]] локтӧны и сы дорӧ, шобӧны патерасӧ, асьсӧ нуӧны. Лагерысь бӧрсӧ воис куим во мысти. Но учёнӧй эз ланьтӧдчы, эз лэдзчысь.

Уна во Семен Ӧльӧш сетіс и чужан коми кыв туялӧмлы. [[Молодцов Сандрӧ Васьӧ|В.А. Молодцов]], [[Лыткин Илля Вась|Илля Вась]], А.С. Сидоров гӧгӧрвоӧдісны чужан кывйӧс кедзовтӧмлысь лёксӧ, лӧсьӧдісны графика, литературнӧй нормаяс. Семен Ӧльӧш чуксаліс пыртны сэтчӧ став сёрнисикасъяслысь озырлунсӧ, та вӧсна и пондіс найӧс велӧдны. [[1924]] воын сійӧ вӧлі [[Изьва (ю)|Изьва]] да [[Печора (ю)|Печора]] вожъясын. А.С. Сидоров медводдзаяс лыдын кутіс лыддьыны педтехникумса студентъяслы лекцияяс комиӧн.

Пансис нин [[Айму вӧсна Ыджыд тыш]]. [[1941]] во помӧдз сійӧ уджаліс [[Вылькар обласьт|Новгород обласьт]]ын топографическӧй экспедицияын техникӧн да совхозса рабочӧйӧн. Сӧмын [[1942]] воӧ Семен Ӧльӧш локтӧ Сыктывкарӧ да уджалӧ научнӧй сотрудникӧн [[Коми туялан институт]]ын.

[[1944]] воӧ А.С. Сидоров лоӧ СССР-са наукаяс Академиялӧн Коми базаын старшӧй научнӧй сотрудникӧн. Кык во мысти лои филология наукаясса кандидатӧн, во мысти – докторӧн.

[[1952]] воын муніс Сыктывкарын кыв туялӧмысь конференция. Сы бӧрын, во мысти, А.С. Сидоров муніс командировкаӧ [[Мӧскуа]]ӧ, библиотекаын да архивъясын уджавны. [[Рака тӧлысь]] заводитчигӧн сійӧ висьмис. [[1953]] вося [[5 рака|рака тӧлысь 5-ӧд лунӧ]] Семен Ӧльӧш кувсис. Сійӧс дзебӧма Мӧскуаса Введенньӧ шойнаын.

== А. С. Сидоров да марризм ==
Зэв сьӧкыд гӧгӧрвоны А.С. Сидоровлысь кыв велӧдан уджсӧ марристскӧй теориятӧг. Марризм выналігӧн коми муын чужан кывйӧс история боксянь зэв омӧля велӧдісны, эз чайтны збыльӧн финно-угорскӧй кывъяслысь история боксянь ӧткодьлунсӧ. Марристъяс серти, став кывйыс сӧвмис сӧмын скрещивайтчӧмӧн. Быттьӧкӧ важӧн вӧлі сӧмын 4 яфетическӧй племя – ''сал'', ''бер'', ''рош'', ''йон'', и тайӧ нимъяс сорласьӧмысь пӧ артмис став лексикалӧн озырлуныс. Тайӧ теорияыс вӧлі зэв примитивнӧйӧн да вульгарнӧйӧн. Мый жӧ кыскис медъёна Семен Ӧльӧшӧс тайӧ теорияас? Тыдалӧ, сійӧ, мый яфетическӧй теория топыда йитліс кывсӧ обществоын мунан вежсьӧмъяскӧд. Марризм чуксаліс уна сикас ичӧт войтыръяслысь кывъяс, и не видлавны найӧс дась меркаясӧн, мукӧд кывъяс велӧдӧмын артмӧм канонъяс отсӧгӧн. Вермас лоны, мый та вӧсна медъёна А.С. Сидоров и сулаліс яфетическӧй теория дор.

Кор сёрнитам А.С. Сидоров йылысь, кыдзи яфетолог йылысь, оз ков вунӧдны, мый сійӧ некор эз вӧв марризмлӧн теоретикӧн, а пыр вӧчис коми кыв кузя конкретнӧй удж. Сы вӧсна и ӧнӧдз тайӧ тайӧ уджъясыс зэв коланаӧсь, тӧдчанаӧсь. Коми синтаксис, кузя сійӧ гижис зэв ыджыд удж – кык тома «Синтаксис коми языка». Сійӧс абу йӧзӧдӧма. Та йылысь монографияыс петіс сійӧ кулӧм бӧрын нин. «коми литературный язык эпохи раннего феодализма» уджын коми лингвист велӧдіс XІV–XVІІ нэмъясса важ коми гижӧдъяс. Архивъясысь ачыс аддзис и некымын важ коми кывйӧн гижӧм памятник, пыртіс найӧс наукаӧ. Историческӧй лексикология юкӧнын Семен Ӧльӧш корсис архивъясысь и дешифруйтіс гижӧдъяслысь важ коми тӧлысь нимъяс. Но став тайӧ вӧчӧмторсьыс ӧнӧдз йӧзӧдӧма неыджыд юкӧн.

== Небӧгъяс да уджъяс ==
# Знахарство, колдовство и порча у народа коми. — М.—Л., [[1928]].
# Проблема отдельного слова в языкознании по материалам коми языка. — [[Сыктывкар]], [[1932]].
# Коми грамматика. Синтаксис: Шӧр школаын 6-ӧд да 7-ӧд классъяслы велӧдчан отсӧг. — [[Сыктывкар]], [[1937]]. — 139 л.б.
# Коми письменность эпохи раннего феодализма // Учёные записки ЛГУ. Серия восточных наук. Л., [[1948]]. Вып. 2.
# Порядок слов в коми предложении // Советское финно-угроведение. — [[Ижевск]], [[1949]]. — Т. 4. — С. 20-32.
# Некоторые особенности синтаксического строя северного (ижемского) диалекта коми языка // Лингвистический сборник. — [[Сыктывкар]], [[1952]]. — Вып. 2. — С. 68—82.
# Термины родства у коми // Лингвистический сборник. — [[Сыктывкар]], [[1952]]. — Вып. 2. — С. 62—68.
# Порядок слов в предложении коми языка. — [[Сыктывкар]], [[1953]].
# Новые памятники древнекоми письменности // Вопросы финно-угорского языкознания. — М.—Л., [[1962]].
# Древнекоми названия месяцев // Советское финно-угроведение. ІІ. — [[1966]]. — № 2. — С. 123—129. (Соавтор — [[Илля Вась|В.И. Лыткин]]
# Избранные статьи по коми языку / Сост. [[Федюнёва Галина Валерьяновна|Г.В. Федюнёва]]. — [[Сыктывкар]]: [[Коми небӧг лэдзанін|Коми кн. изд-во]], [[1992]]. — 160  с.

== Ӧшмӧсъяс ==
# [[Плесовский Фёдор Васильевич|''Плесовский Ф.В.'']] Ыджыд ученӧй A.C. Сидоров чужӧмсянь 80 во тыригкежлӧ // [[Войвыв кодзув (журнал)|«Войвыв кодзув»]], [[1972]] — 9 №. — Л.б. 63—64.
# [[Туркин Адольф Иванович|''Туркин А.И.'']] Ыджыд мывкыда учёнӧй // [[Войвыв кодзув (журнал)|«Войвыв кодзув»]], [[1982]] — 10 №. — Л.б. 52–54.
# [[Федюнёва Галина Валерьяновна|''Федюнёва Г.В.'']] A.C. Сидоров — лингвист // Лексикология и лексикография коми языка / Труды [[Кыв, литература да история институт|ИЯЛИ Коми НЦ УрО РАН]]. — [[Сыктывкар]], [[1988]]. — Вып. 41. С. 6-12.
# [[Жеребцов Игорь Любомирович|''Жеребцов И.'']], [[Цыпанов Евгений Александрович|''Цыпанов Е.'']] Ыджыд учёнӧйлӧн туй // [[Войвыв кодзув (журнал)|«Войвыв кодзув»]], [[1991]] — 5 №. — Л.б. 67–72.
# [[Федюнёва Галина Валерьяновна|''Федюнёва Г.В.'']] Алексей Семенович Сидоров // Сидоров А.С. Избранные статьи по коми языку. — [[Сыктывкар]], [[1992]]. — С. 5—22.
# ''Жданов Л.'' Велӧдысь да учёнӧй // [[Войвыв кодзув (журнал)|«Войвыв кодзув»]], [[1992]] — 8 №. — Л.б. 72–74.
# [[Туркин Адольф Иванович|''Туркин А.И.'']] К столетию со дня рождения A.C. Сидорова // «Linguistica Uralica». — [[Таллинн|Tallinn]], [[1992]]. — № 4. — С. 294—298.
# [[Жеребцов Игорь Любомирович|''Жеребцов И.Л.'']], [[Цыпанов Евгений Александрович|''Цыпанов Е.А.'']] Алексей Семенович Сидоров / Серия «Люди науки»; Коми НЦ УрО РАН. — [[Сыктывкар]], 1994. — Вып. 8.
# [[Туркин Адольф Иванович|''Туркин А.И.'']] Сидоров Алексей Семёнович // Коми язык. Энциклопедия / Отв. ред. [[Федюнёва Галина Валерьяновна|Г.В. Федюнёва]]. — М.: Издательство ДиК, [[1998]]. — С. 422—426.
# [[Белых Иван Ильич|''Белых И.'']] Пальысь петӧм учёнӧй // [[Йӧлӧга (газет)|«Йӧлӧга»]], [[2002]], [[18 йирым|йирым тӧлысь 18–ӧд лун]].
# [[Лудыкова Валентина Матвеевна|''Лудыкова В.М.'']] Коми гижӧд кыв история: учебнӧй пособие. — [[Сыктывкар]]: [[Сыктывкарса канму университет|Изд–во Сыктывкарского ун–та]], [[2007]]. — Л.б. 52—59.
# [[Белых Иван Ильич|''Белых И.'']] Нималана землякӧс оз вунӧдны // [[Коми му (газет)|«Коми му»]], [[2008]], [[24 ода-кора|ода-кора тӧлысь 24-ӧд лун]].
# [[Холопова Диана Григорьевна|''Холопова Д.Г.'']] Мыжтӧм мыж // [[Коми му (газет)|«Коми му»]], [[2008]], [[8 йирым|йирым тӧлысь 8-ӧд лун]].
# [http://komikyv.com/archіves/2231 Коми туялан шӧринса КЛИИ-са кыв юкӧд сайтын А.С. Сидоровлӧн олантуй]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми кыв туялысьяс]]
[[Категория:Археология туялысьяс]]
[[Категория:Коми фольклор туялысьяс]]
[[Категория:Паль сикт овмӧдчӧмин]]
