{{Персоналия}}
[[Файл:Nikolaj Zimjatov Vasilij Rochev Ivan Isaev Russian Ski Magazine.JPG|thumb|right|400px|  Николай Зимятов да Василий Рочев (веськыдладорас) (2008 во)]]
'''Рочев Василий Павлович''' ([[1951]]) — лызьӧн нималана коми котралысь, СССР-са чемпионатъясын 12-ысь вермысь, мирса чемпионатъясын мӧд да коймӧд места босьтысь, тӧвся Олимпиадаын ([[Лейк-Плесид]], [[1980]]) зарни да эзысь медальяс босьтысь, СССР-са спортын нимӧдана мастер ([[1980]]),  Россияса нимӧдана тренер ([[1998]]).

== Олан туй ==
* [[1951]], [[22 ӧшым|ӧшым тӧлысь 22 лун]] — чужис [[Коми АССР]]-са [[Изьва район]]ын [[Сизяб (Изьва район)|Сизяб сикт овмӧдчӧмин]] улӧ пырысь [[Букур (Изьва район)|Букур]] [[грезд]]ын.
* [[1969]] — помаліс Букурса шӧр школа да пырис велӧдчыны И.А. Куратов нима Сыктывкарса педагогика училишӧӧ «Физвоспитание» юкӧнӧ. Сэки жӧ вӧлі пыртӧма «Урожай» ДСО томуловлӧн котырӧ.
* [[1970]] — муніс служитны армияӧ. 
* [[1976]]—[[1982]] — велӧдчис Лесгафт нима физическӧй культураса канму институтын.
* [[1982]]-сянь — В.Рочев уджалӧ лызьӧн котралӧм серти Коми Республикаса сборнӧйын старшӧй тренерӧн.

== Вермӧмъяс ==
Армияын служитігӧн вӧлі котралӧ «Динамо» спортклубын, веськаліс СССР-са томуловлӧн сборнӧйӧ. 1971 воын нин томулов пӧвстын Европаса чемпионатын (Нессельванг, ФРГ) босьтіс мӧд места, кор котӧртіс 10 километра, да медводдза, кор котӧртіс 3х10 километра вылӧ эстафетаын.

[[1971]]—[[1982]] воясӧ Василий Рочев пырӧ СССР-са сборнӧй командаӧ.

=== СССР-са чемпионатъяс ===
Лызьӧн котралӧм серти СССР-са чемпионатъясын босьтіс 12 зарни, 8 эзысь да 5 ыргӧн медаль. СССР-са Кубок кыкысь босьтысь да унаысь призёр. Сідзжӧ унаысь вермыліс войтыркостса ордйысьӧмъясын.

=== Ставмирса чемпионатъяс ===
Василий Рочев веськавліс ставмирса вит чемпионат вылӧ ([[1974]] да [[1978]] воясӧ). Медводдза жӧ мирса чемпионат вылын [[1974]] воын [[Лахти]] карын шедӧдіс «ыргӧн» 15-километраа спринтын. Сэки медводдзаӧн воис норвег М.Мюрмо, а мӧдӧн — немеч Г. Гриммер. Вит чемпионатын босьтіс ӧти зарни, кык эзысь да кык ыргӧн медаль.<ref>[http://komionline.ru/persona/123 Олимпийский чемпион, чемпион мира и Европы, многократный чемпион СССР, заслуженный мастер спорта по лыжным гонкам.]</ref>

=== Олимпиада ворсӧмъяс ===
Василий рочев ветліс кык тӧвся Олимпиада вылӧ: [[1976]] да [[1980]] воясӧ. [[XII тӧвся Олимпиада ворсӧмъяс]] дырйи ([[Инсбрук]], [[Австрия]]) сылы некутшӧм медаль эз вичмы. [[1980]] вося [[XIII тӧвся Олимпиада ворсӧмъяс|тӧвся Олимпиада]] дырйи ([[Лейк-Плэсид]], [[АӦШ|США]]) шедӧдіс эзысь медаль 30 километра классикаӧн котӧртігӧн да  зарни медаль командаӧн 4х10 километра эстафетаын.

== Тренер удж ==
Василий Рочев [[1982]] восянь уджалӧ Коми Республикаса сборнӧйын старшӧй тренерӧн. Сійӧ быдтіс Россияса унаысь чемпион Владимир Ленскийӧс, [[1998]]-ӧд вося тӧвся Олимпиада вылӧ ветлысь Владимир Леготинӧс да Андрей Нутрихинӧс. Сылӧн веськӧдлӧм улын [[Рочев Василий Васильевич|Василий Рочев]] (пиыс) [[2005]] воын шедӧдіс зарни медаль ставмирса чемпионатын, а [[2006]] воын XX-ӧд тӧвся Олимпиада ворсӧмъяс дырйи ([[Турин]], [[Италия]]) лои ыргӧн медаль босьтысьӧн. XX-ӧд Олимпиада вылӧ ветлісны сідзжӧ нӧшта на кык сылӧн быдтас — Ольга Рочева-Москаленко да Иван Артеев.

== Наградаяс ==
* СССР-са спортын нимӧдана мастер ([[1980]])
* [[Войтыръяслӧн Ёрталун орден]] ([[1980]])
* [[Айму водзын бур уджысь (орденлӧн медаль)|«Айму водзын бур уджысь» орденлӧн мӧд тшупӧда медаль]] ([[1998]], [[косму тӧлысь 17-ӧд лун]])
* [[Почёт орден (Рочму)|Почёт орден]] ([[2004]], [[урасьӧм тӧлысь 22-ӧд лун]] ) — ''физическӧй культура да спорт сӧвмӧдӧмӧ пай пуктӧмысь''<ref>Россияса Президентлӧн 253 №-а Шуӧм ([[2004]], [[урасьӧм тӧлысь 22-ӧд лун]]</ref>
* [[Коми Республикалы 100 во (медаль)|«Коми Республикалы 100 во» медаль]] ([[2021-ӧд во|2021]])<ref>[https://komiinform.ru/news/220105 Глава Коми вручил государственные награды Российской Федерации и Республики Коми // «Комиинформ» юӧр сетан агентство (2021.08.20-ӧд лун; рочӧн]</ref>

== Ӧшмӧсъяс ==
* [https://web.archive.org/web/20121225172604/http://sykt24.ru/news/15373 Выдающийся лыжник Василий Рочев-старший отметил 61-летие]
* [http://komionline.ru/persona/123 «Комионлайн» сайт]
* [http://www.komiinform.ru/services/persons/172/ «Комиинформ» сайт]
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Комиын лызьӧн котралысьяс]]
[[Категория:Россияын лызьӧн котралысьяс]]
[[Категория:Олимпиада ворсӧмъясын вермысьяс]]
[[Категория:Сизяб сикт овмӧдчӧмин]]
