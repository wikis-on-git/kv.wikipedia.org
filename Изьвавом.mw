''' Изьвавом''' (сэтчöс комияс шуöны '''Усьте''', [[Роч кыв|рочöн]] '''Усть-Ижма''') – [[Коми Республика]]са [[Изьва район]]ын [[Кельчиюр сельсöвет|Кельчиюр сельсöвет]]ас коми сикт. 

== География == 

Сикытыс пукалö [[Изьва (ю)|Изьва]] ю вомланьын. Матысса сикт-грезд: [[Галфедь]] (д. Малое-Галово), [[Кельчиюр]], [[Галпи]] (д. Большое-Галово), [[Едэма]] (д. Васильевка), [[Неридз]] (д. Нерица).

== Олысьяс == 

Олöны Усьтеын комияс, 641 морт. Сёрнитöны [[Изьва сёрнисикас|изьва диалект]] вылын. 

== История == 

Сиктыс артмис 1763-1766 воясö. Медводдза олысьясöн вöлiсны Филиппов Иван Иванович, Филиппов Савелий Иванович, Артеев Андрей Ануфриевич, Терентьев Кузьма Яковлевич, Терентьев Даниил Маркович да Филиппов Фока Нефёдович. 
* 1782 воын грездыс шусис ''Выжемская'', танi олiсны 65 морт: 26 мужичöй да 39 нывбаба.
* 1795 воö ''Выжемское устье'' нима грездас кольöмась 48-öн: 23 мужичöй да 25 нывбаба.
* 1816 воын грездсö гижöмаöсь ''Усть-Ижемская'' нимöн, татöн вöлi сэки 64 олысь нин: 25 мужичöй да 39 нывбаба. 
* 1835 воö тан олiсны 52 мужичöй (нывбабаяс йылысь пасйöдъяс абуöсь).

Кодсюрöяс мунлiсны Изьвавомысь, кодсюрöяс, бара, вуджлiсны татчö овны. Тадз, 1846 воö Устьеысь [[Урал]] сайö [[Тобол губерния]]ö ас семьяыскöд (8 морт) мунö П.М. Артеев. XIX нэмся 40-öд воясö татчö [[Неридз]] грездысь (рочöн ''Нерица'', [[Чилимдiн район]]) асланыс ыджыд семьяясöн воисны Бабиков Пётр Михайлович, Бабиков Емельян Петрович да Бабиков Демид Кириллович.
* 1850 воö сиктын олiсны нин 206 морт: 109 мужичöй да 97 нывбаба.
* 1859 воын сиктын (''Усть-Ижемское'', ''Устьянское'', ''Устье'' нимъясыс) вöлi вичко, 29 йöр да 253 олысь: 124 мужичöй да 129 нывбаба.
* 1905 воын вöлi нин 85 йöр да 602 олысь: 283 мужичöй да 319 нывбаба.
* 1918 воö сиктын вичкоысь кындзи эм нин и школа.
* 1920 во кежлö сиктыс быдмис 104 йöрöдз, а олысь лыдыс уси 529 мортöдз: 237 мужичöй да 292 нывбаба.
* 1926 воас лои 114 йöр, 646 олысь: 298 мужичöй, 348 нывбаба. 
* 1930 во: ''Усть-Ижма'' нима грездын эм школа да пароход сувтанiн.
* 1970 воын танi олiс медуна йöзыс – 711 морт.
* 1979 во кежлö морт лыдыс уси 619-öдз. 
* 1989 воын Усьтеас вöлi 603 морт: 310 мужичöй да 293 нывбаба.
* 2001 вося перепись серти сиктын олiсны 641 морт.

==Овмöс да транспорт==

==Культура==

==Тöдчана йöз==

Медводдза олысьяс: 

* Артеев Андрей Ануфриевич
* Терентьев Даниил Маркович
* Терентьев Кузьма Яковлевич
* Филиппов Иван Иванович
* Филиппов Савелий Иванович
* Филиппов Фока Нефёдович.

==Öшмöсъяс==

* Жеребцов, И. Л. Где ты живешь: Населенные пункты Республики Коми. Историко-демографический справочник. ― Сыктывкар, 2000. 
* Республика Коми : энциклопедия : в 3 т. ― Сыктывкар, 1997-2000.

[[Категория:Коми]]
[[Категория:Коми республика]]
[[Категория:Коми сикт-грезд]]
[[Категория:Изьватас]]
