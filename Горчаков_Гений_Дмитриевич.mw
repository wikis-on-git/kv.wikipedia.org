[[Файл:Горчаков Г. Д.jpg|250 px|right|thumb|Горчаков Гений Дмитриевич (1927) – коми гижысь, драматург, шылад тэчысь]]
'''Горчаков Гений Дмитриевич''' ([[1927]]) – драматург, гижысь, режиссер, шылад тэчысь, [[Коми АССР-са нимӧдана артист]] ([[1962]]), [[Россияса культураын нимӧдана уджалысь]] ([[1991]]).

== Олан туй ==
* [[1927]], [[9 рака|рака тöлысь 9 лун]] – чужис [[Коми Республика|Коми асшöр обласьтын]] [[Усть-Сысольск уезд]]са [[Визин (Сыктыв район)|Визин]] [[вӧлӧсьт]]ын.
* Уджавны пондiс [[СССР-са наукаяс академия]]лöн Войвыв базаын экспедицияясын; кылöдiс вöр. 
* [[1943]]–[[1947]] – велöдчис [[Дьяконов Николай Михайлович|Н.М.Дьяконовöн]] веськöдлöм улын республикаса драмтеатр бердын театральнöй студияын. Артиставны ышöдöма вöзйöм нянь паёкыс. Война кадад челядьыдлы вичмöдлöмаöсь 400 грамм. А аскиа артистъяслы кöсйысьöмаöсь сетны 800 грамм нянь. Практика вылö студентöс ыстöны [[Абъячой]]са профессиональнöй театрö, а диплом босьтöм бöрын уджалiс сэнi актёрöн да режиссерлöн ассистентöн.
* [[1949]]-öд вояс – театр тупкöм бöрын уджалiс культура учреждениеясын: [[Луздор район]]са райисполкомын культура юкöнöн веськöдлысь, [[Абъячой]]ын районса культура керкаöн веськöдлысь.
* [[1949]] – Г.Д. Горчаков культура керкаын котыртö ассьыс театр, кодлы 10 во мысти сетöны «народнöй» ним. Öнi тайö театрыс Г.Д. Горчаков нима.
* [[1967]] – вуджö овны [[Эжва (Сыктывкарса район)|Эжваö]] да веськöдлö Бумажникъяслöн культура керкаöн (Сыктывкарса ЛПК). Восьтiс сэнi ассьыс театр, кодлы Гений Горчаков зiльöмöн сетöны «народнöй» ним.
* [[1973]] – заочнöя помалiс [[Москва]]ын Н.К. Крупская нима искусство университетысь режиссер юкöн.
* [[1977]] – уджалö Коми АССР-са культура министерствоын, а сэсся режиссёр-методисталiс республикаса йöзкостса творчество шöринын.
* [[1997]] – [[Россияса гижысь котыр]]ö пырысь.

=== Челядьдыр ===
Батьыс, Дмитрий Семёнович, вöлi журналистöн, уджалiс районса газетъяын, вöлi [[Вӧрлэдзысь (газет)|«Вöрлэдзысь»]] газетын редакторöс вежысьöн. Батьыс пöгибнитiс [[Айму вӧсна Ыджыд тыш]] дырйи [[Ленинград]] дорйигöн. Мамыс, Ольга Алексеевна, ноксис гортас, видзис-лелькуйтiс квайт челядьöс. Медыджыдыс – Гений Дмитриевич.
Гений Дмитриевичлысь батьсö тшöкыда мöдöдлывлöмаöсь командировкаясö. Мукöддырйи некымын во кежлö. Та вöсна и семьяыс уна олан места вежлöма. Батьсö ыстылöмаöсь уджавны и [[Мылдiн]]ö, и [[Выльгорт (Сыктывдiн район)|Выльгорт]]ö, и [[Сыктывкар]]ö. 

Медся бура Гений Дмитриевичлöн вежöрас кольöма Мылдiнын 30-öд воясö олöм: «Коркö Мылдiнö вайисны кино. Мый сэтшöмыс – некод оз гöгöрво. Но ме мамлысь кори жö сьöмтортö да ветлi видзöдлыны дивöтö. Öти морт аппарат бергöдлö, мукöдыс пемыд залын пукалöны да экран вылö видзöдöны. «Немöй» кино тайö вöлi. Помнита «Дочь партизана», «Оса» да мукöд кино видзöдлiм. Мамъясыд быд кино вылö сьöмтö оз вермыны вöлi вичмöдны. Та вöсна сёрнитчам киномеханикыскöд, мый кутам разöдны афишаяс да и аппаратсö бергöдлыны на отсалам. Татшöм ногöн уна кино удайтчывлiс видзöдны.

Челядьыд тай пыр аддзöны аслыныс занятиетö. Бара жö Мылдiнад на олiгöн бать менö гусясьöмысь ёна пöвсавлiс. Со мыйысь. Батьяслы пыр вöлi сетöны пистолет да некымын патрон. И сундукö сiйö дзеблывлiс патрон запассö. Ме та йылысь зэв бура тöдi. Орчча сиктсаяскöд ми ёна тышкасьлывлiм. И коркö шуим повзьöдны найöс. Ме батьыдлысь некымын патрон гусялi. Сэсся найöс ми сюялiм бипурйö. И вуджим асланым берегö. Видзöдам, виччысям, мый водзö лоас. Сэсся тай кыдзи патронъясыд лыйыштасны, орчча сиктса зонъясыд повзясны да и пышъясны. А ми: «Вермим ! Ура!» горзам. Сёрниыд тай сиктад öдйö паськалö. Со и батьыд та йылысь тöдмалöма. Ёна и сюралiс меным ышмöмсьыд. Челядь дырйиыд тшöкыда ворслывлiм «Сыркисьыд», «Дурпопсьыд», «Городкисьыд» да «Парусьыд».

Медводдза классас велöдчигöн батьыс козьнавлöма Гений Дмитриевичлы баян. «Сэки баяныд зэв дона вöлi да и эз сюрлы. Бать менам партийнöй конференциясянь сiйöс вайлiс. Баяныс сьöкыд, мексö паськöдны он вермы выльысла, кизьясöдзыс киясöй оз судзны. Бать эськö ёна кöсйис, мед велöдча. Но эг тай босьтчы, эз вöв баяннад ворсöмыд сьöлöм серти. Сэсся батьöй и вузалiс менсьым баянтö».

== Гижан удж ==
Гижан уджö кутчысис 1970-öд вояс шöрын. Татшöм сьöлöм кылöмыс сылы вуджис батьсяньыс. 

[[1977]]-öд воö республикаса театрын пуктöны роч гижысь Потаповлöн да Панфёровлöн «Волк тундры» повесьт серти «Тундраса кöин» спектакль, кодiс 1980-öд воын театр петкöдлiс [[Москва]]ын аслас творческöй отчёт дырйи. 

Та бöрын гижö верстьöлы да челядьлы пьесаяс: «Йитчы-клеитчы», «Ёрöм морт», «Коркö-некоркö», «Со тадз, фантазёр» да уна мукöд пьеса. 
Та кадö жö петöны «Луз ю вожын пуграсьö» да «Расдор грездса Варук» повесьтъяс, висьтъяс, школаса самодеятельносьтлы сценкаяс.

Г.Д. Горчаков тöдса кыдзи шылад лöсьöдысь. Дасьтiс да лэдзи куим сьыланкыв чукöр. Выль сьыланъясöн унаысь петкöдчылiс асшöр шылад тэчысьяслöн [[Василей (гаж)|«Василей»]] гаж-фестивальын. Эжваын котыртiс «Эжва йöлöга» сьылан котыр, кодöн öнi веськöдлö сылöн пиыс – шылад тэчысь, Коми Республикаса культураын заслуженнöй уджалысь Александр Горчаков.

Гений Горчаков пырöдчö общественнöй олöмö. Коркö заводитлiс комсоргсянь. Сэсся вöлi месткомын, профсоюзын, карса сöветын, Эжваса райсöветын. Эжваын öтувтiс ас гöгöрыс коми йöзсö «Эжваса комияс» котырö.


== Небöгъяс ==
=== Комиöн ===
* Горчаков Г.Д. Луз ю вожын пуграсьö: повесть, висьтъяс, пьеса / Ред. [[Белых Иван Ильич|И. И. Белых]]; серпасалiс В.А. Моторин. – [[Сыктывкар]]: [[Коми небöг лэдзанiн|коми кн. изд-во]], [[1999]]. – 256 л.б.
* Горчаков Г.Д. Со тадз, фантазер!: челядьлы сцена вылын ворсанторъяс. – [[Сыктывкар]] : [[«Полиграф-сервис»]], [[1999]]. – 72 л. б.
* Горчаков Г.Д. Расдор грездса Варук: повесьт / Ред. П.И. Симпелев; серпасалic [[Мошев Аркадий Васильевич|А.В. Мошев]]. – [[Сыктывкар]]: [[Коми небöг лэдзанiн]], [[2006]]. – 46 л.б.
* Горчаков Г.Д. Читаёвса шмонитысь: (дженьыдик тешъяс) / Серпасалiс В.А. Моторин. – [[Сыктывкар]]: [[«Полиграф-сервис»]], [[2007]]. – 52 л.б.
* Горчаков Г.Д. Читаёвса шмонитысь: (дженьыдик тешъяс) / Серпасалiс В.А. Моторин. – 2-е изд., доп. – [[Сыктывкар]]: [[«Полиграф-Сервис»]], [[2009]]. – 58 л.б.
* Горчаков Г.Д. Пьесаяс / Серпасалiс И. Авилова. – [[Сыктывкар]]: [[2010]]. – 220 л.б.
=== Рочöн ===
* Горчаков Г.Д. До встречи, милая карелка!: повесть. – [[Сыктывкар]], [[2002]]. – 155 с.
* Горчаков Г.Д. Театр таёжного села. – [[Сыктывкар]]: [[Коми небöг лэдзанiн|коми кн. изд-во]], [[2002]]. – 158 с.
* Горчаков Г.Д. Читаевский балагур: (юмористические рассказы). – [[Сыктывкар]], [[2008]]. – 52 с.
* Горчаков Г.Д. Пьесы / Пер. с коми. – [[Сыктывкар]], [[2009]]. – 181 с.
* Горчаков Г.Д. У берегов таёжной Лузы: повесть. – [[Сыктывкар]], [[2009]]. – 278 с.

== Наградаяс ==
* [[Коми АССР-са нимӧдана артист]] ([[1962]])
* [[Почёт орден (СССР)|«Почёт пас» орден]] ([[1966]])
* [[Россияса культураын нимӧдана уджалысь]] ([[1991]]).

== Öшмöсъяс ==
* Вьюхин В. Горчаков Гений Дмитриевич // Республика Коми. Энциклопедия: в 3-х т. Т. 3. – [[Сыктывкар]]: [[Коми небöг лэдзанiн|коми кн. изд-во]], [[2000]]. – С. 366.
* [[Елфимова Анжелика Геннадьевна|Елфимова А.]] Пöттöдз на ола // [[Коми му (газет)|Коми му]], [[2012 во|2012]]. Рака тöлысь 22-öд лун. 
* [http://www.nbrkomi.ru/kk/sysolsky/literatura/g1 Национальнöй библиотекалöн сайт]
* [http://finugor.ru:8080/node/2715 Мамонтова Н. Олöм радейтысь морт // [[Йӧлӧга (газет)|Йöлöга]], [[2007]]. Рака тöлысь 9-öд лун].

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми ворсысьяс]]
[[Категория:Коми АССР-са нимӧдана артистъяс]]
[[Категория:Коми гижысь котырӧ пырысьяс]]
[[Категория:Коми войтырын водзмӧстчысьяс]]
[[Категория:Коми драматургъяс]]
[[Категория:Визин сикт овмӧдчӧмин]]
