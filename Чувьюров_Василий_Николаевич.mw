{{Персоналия}}
'''Чувьюров Василий Николаевич''' ('''Кузнец Вась'''; [[1938]]) — [[Коми-Зыряна|коми]] [[Комиын шылад тэчысьяс|шылад тэчысь]]. Чойыс, [[Чувьюрова Лидия Даниловна]], сідзжӧ тӧдса кыдзи шылад тэчысь.

== Олан туй ==
Чужис [[1938 во]]ся [[7 тӧвшӧр|тӧвшӧр тӧлысь 7-ӧд лунӧ]] Коми АССР-ысь [[Кулӧмдін район]]са [[Дереваннӧй (Кулӧмдін район)|Дереваннӧй]] сиктын. Батьыс вӧлӧма дорччысьӧн (кузьнечӧн), та вӧсна сійӧс кутісны шуны Кузнеч Васьӧн.<ref>Календарь знаменательных и памятных дат Республики Коми на 2013 год / Сост. В.Н. Казаринова; Национальная библиотека РК. — [[Сыктывкар]], [[2012 во|2012]]. — С. 14—15.</ref> Мамыс вӧлӧма мӧс лысьтысьӧн, семьяас быдмӧма 4 кага: 2 вок да 2 чой.

7 класс помалӧм бӧрын, кор сылы вӧлӧма 15 арӧс, сійӧс муртса абу лыйлӧмаӧсь сыысь, мый гижӧма И.В. Сталинлы письмӧ да дорйӧма ассьыс ёртсӧ, кодӧс лыйлӧмаӧсь. Отсалӧма сійӧ, мый мӧдӧдчӧма велӧдчыны ФЗУ-ӧ (Фабрика-завод училишӧ). Кочегаритӧма. Ленинградса экспедиция котыркӧд вуджӧма Урал гӧраяс, велӧдчӧма [[Ташкент]]ын.

Армия бӧрын комсомол путёвка серти уджалӧма Казахстанын: кыпӧдӧма эжа му, нёль во комбайнёралӧма Казахстанын Кустанай обласьтса Карабалык районын. Уджавлӧма [[Челябинск]]ын механическӧй заводын дорччысьӧн.<ref>[http://inkomi.livejournal.com/25561.html Василий Чувьюров — композитор // INKOMI (2005.10.22; рочӧн)]</ref>

[[Сыктывкар]]ӧ воӧм бӧрын пырӧма велӧдчыны Культпросветучилишӧ (ӧні — В.Т. Чисталёв нима Коми Республикаса культура колледж), кытысь во велӧдчӧм бӧрын вӧтлӧмаӧсь со татшӧм кывъясӧн: «низкий идейный уровень творчества и идеологически вредные песни». Ас пыдди велӧдчыны вайӧма  [[Чувьюрова Лидия Даниловна|Лидия]] чойсӧ.

Чужанінас, [[Кулӧмдін район]]са [[Дереваннӧй (Кулӧмдін район)|Дереваннӧй]] сиктӧ, воӧм бӧрын уджалӧма совхозын бригадирӧн: кыпӧдӧма картаяс.

== Шылад тэчӧм ==
Аслас олӧмын гижӧма 400 сайӧ сьыланкыв, на лыдын ветымыныс рочӧн. Паськыда нималӧны татшӧм сьыланкывъяс, кыдзи «Август тӧлысь» (кывъясыс [[Мишарина Александра Петровна|А.П. Мишариналӧн]]), «Эжваса вальс» (кывъясыс [[Попов Серафим Алексеевич|С.А. Поповлӧн]]), «Козин» (кывъясыс [[Бабин Вячеслав Леонидович|В.Л. Бабинлӧн]]), и с.в.

Ачыс гижӧ жӧ кывбуръяс да на дорӧ сьыланкывъяс: «Эжва вылын», «Вӧрын ветлӧ ош», «Коми танго» и с.в.

Василий Чувьюров вӧлі [[Василей (гаж)|«Василей»]] республикаса гаж котыртысьяс лыдын.

Уна во чужан сиктас веськӧдлӧ «Коми аньяс» сьылан котырӧн, коді босьтлӧма унасикас награда.

== Наградаяс ==
* Коми  Республикаса культураын нимӧдана уджалысь
* Коми Республикаса Веськӧдлан котырлысь премиа босьтысь

== Ӧшмӧсъяс ==
* Календарь знаменательных и памятных дат Республики Коми на 2013 год / Сост. В.Н. Казаринова; Национальная библиотека РК. — [[Сыктывкар]], [[2012 во|2012]]. — 147 с.
* ''Демидов, В.'' Семь нот в деревенской тишине // Красное знамя, 2007, 15 мая.
* ''Чувьюров В.Н.'' Сьыланкывлӧн мелі шы ... / В. Каракчиевкӧд сёрни // [[Коми му (газет)|Коми му]], [[2002]], йирым 3 лун.
* ''Чувьюров В.Н.'' Мыйысь долыд композиторлы / И. Белыхкӧд сёрни // [[Йӧлӧга (газет)|Йӧлӧга]], [[2001]], 46 №. 
* [[Лодыгин Василий Григорьевич|''Лодыгин В.Г.'']] «Сьӧлӧмӧй бара на вӧрзис» // [[Коми му (газет)|Коми му]], [[1995]], тӧвшӧр 12 лун.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Комиын шылад тэчысьяс]]
[[Категория:Дереваннӧй сикт овмӧдчӧмин]]
[[Категория:Чужисны 1938 воын]]
