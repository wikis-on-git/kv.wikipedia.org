'''Выльыб''' ({{Lang-ru|Выльыб}}) – [[Коми Республика]]са [[Кöрткерöс район]]ын коми грезд, [[Ыджыдвидз овмöдчöмин]]ын грезд. Пуксьöма [[Висер (ю)|Висер]] юлöн веськыд берегас.  Выльыбсянь Ыджыдвидз сиктöдз – 3 км., Кöрткерöсöдз – 78 км., Сыктывкарöдз – 126 км.

==Выльыблöн история==
Выльыблöн историяыс йитчöма Ыджыдвидз сикт артмöмкöд. Медводдзаысь Ыджыдвидз Вишера погостыс казьтывсьö 1585 воö. Вöлöма 3 керка, олöмаöсь Висер юлöн шуйга берегас, öнiя Выльыб весьтын, а местасö шулöмаöсь Кöсьта керöсöн. Мöдар берегас вöлöма паськыд видз. XVII нэмын Висер ю писькöдöма сэтi выль ва туй. 

XVII нэм помас ёна ойдлöм вöсна да Висер юлöн ва туй вежсьöм  вöсна Кöсьта керöсын олысьяс вуджöмаöсь овны Висер юлöн веськыд берегас. Öтияс овмöдöмаöсь вывтасiнö, выль ыбъяс вылö – тадзи артмöма Выльыб, мукöдыс – ю кузя улöджык, но дыр кад чöж став олысьсö шуöны ыджыдвидзсаöн. Медводдза вуджысьсö шулöмаöсь «шабалаöн». Веськыд берегас овны вуджöмаöсь дыр кад чöж.
Выльыб, кыдзи торъя грезд, медводдзаысь казьтывсьö 1784 воын. 

Выльыбса овъяс: Макаров, Меников, Мишарин.

==Олысьяслöн лыд==
1892-öд воын Выльыбын олöма 252 морт, 1916 воын – 270 морт (51 керка), 1926 воын – 262 морт (70 керка), 1979 воын – 316 морт, 1989 воын – 279 морт, 2000 воын – 297 морт.

==Видз-му овмöс== 
1929 воын Ыджыдвиддзысь, [[Макарсикт|Макарсиктысь]] да Выльыбысь некымын овмöс пырöмаöсь «Гöрд Октябрь» колхозö. 1932 воын Выльыбын котырчöма «Фрунзе» колхоз, веськöдлöма И.А. Макаров. 1950 воын Ыджыдвидзса 4 колхоз да [[Зулöб|Зулöбса]] «Ударник» нима колхоз öтласисны «Ленин» нима колхозö. 1968 воын Ыджыдвидзса «Ленин» колхоз, [[Висер|Висерса]] «Дружба» да «Победа» колхозъяс öтувтчисны «СССР-лы 50 во» совхозö. 1986-öд восянь – торъя Ыджыдвидзса совхоз. 

==Тöдчана лоöмторъяс==
* Октябрса револяцияöдз на Педöр Степан Васька земскöй правление отсöгöн кыпöдöма керка, кöнi сэсся восьтöма школа. 
* Вöлöма мельнича. 
* Выльыбсянь катыдланьын сулалöма часовня (Прокопей лун – сура празьник).
* Радио кывны кутöма 1952 восянь.
* Би сетны кутöмаöсь 1958 восянь.
* Войнаöдз Выльыбса ягын вöлöма зэкъяслöн баракъяс да вышкаяс, пукалысьясыс пöрöдiсны вöр да кыскалiсны Висер юö. 
* Грездас вöлöма КБО, медпункт, школа. 
* Öнi эм садик, кирпичысь клуб, «Висер» видз-му овмöслöн ферма, пилорама.

==Тöдчана йöз==
* [[Зоя Осипова]] - Вужвойтырлöн Шылада-Драмаа Театрысь артистка

==Öшмöсъяс==
* ''Жеребцов И.Л.'' Где ты живешь: Населенные пункты Республики Коми. Историко-демографический справочник. Сыктывкар, 2000.
* ''Панюков И.М.'' Висер вож да сэтчöс олысьяс йылысь пасйöдъяс. Кöрткерöс, 1999.

[[Категория:Коми Республикалӧн сиктъяс]]
[[Категория:Коми сикт-грезд]]
