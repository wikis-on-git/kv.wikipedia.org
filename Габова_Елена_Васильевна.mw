'''Габова Елена Васильевна''' ([[1952 во|1952]]) — [[коми кыв|коми]] [[Коми гижысьяс анбур серти|гижысь]], [[Коми Республикаса нимйӧза гижысь]] ([[2012 во|2012]]). Сылӧн ыджыд батьыс — коми гижысь [[Попов Николай Павлович|Николай Попов (Жугыль)]].

== Олан туй ==
Елена Габова чужис [[1952 во]]ся [[7 лӧддза-номъя|лӧддза-номъя тӧлысь 7-ӧд лунӧ]] [[Сыктывкар]]ын. Помаліс 1-ӧд №-а сыктывкарса школа да уджысь орӧдчытӧг [[1976 во]]ын Ставсоюзса Кинематография институтысь (ВГИК) сценарий факультет. Улдаліс [[Молодёжь Севера (газет)|«Молодёжь Севера»]] газетын, телевидениеын, литературнӧй консультантӧн [[Коми гижысь котыр]]ын.

== Гижан удж ==
Гижӧ [[роч кыв|рочӧн]]. Йӧзӧдсьӧ [[1966 во]]сянь республикаса да ставсоюзса печатьын. Велӧдчис том гижысьяслӧн ставроссияса семинарын, мый муніс [[1983 во]]ын Льӧмьюын С.Залыгин веськӧдлӧм улын, да том гижысьяслӧн ставсоюзса совешанньӧын [[Москва]]ын ([[1984]]). [[Коми гижысь котыр|СССР-са гижысь котырын]] [[1989 во]]сянь. Е.Габовалысь висьтъяссӧ да повесьтъяссӧ вуджӧдлісны [[англия кыв|англия]], [[немеч кыв|немеч]], [[норвег кыв|норвег]], [[япония кыв|япония]] да мукӧд кывйӧ.

Гижис челядьлы да томуловлы 30 сайӧ небӧг. Найӧ петісны [[Москва]]ын, [[Киев]]ын, [[Сыктывкар]]ын. Кык небӧг петіс Японияын. Гижӧдъяссӧ позьӧ аддзыны татшӧм журналъясысь, кыдзи: «Кукумбер», «Костер», «Пионер», «Юность», «Слово», «Наш современник», «Таллинн», [[Япония]] да [[Коми Республика]]са журналъясын, и с.в.

== Небӧгъяс ==
=== Рочӧн ===
* Гришуня на планете Лохматиков. — [[Сыктывкар]], [[1983]].
* Невидимки в лагере. — [[Сыктывкар]], [[1987]].
* Двойка по поведению. — [[Москва|М.]]: Молодая гвардия, [[1989]].
* Тайкина тайна. — [[Сыктывкар]], [[1991]].
* Вареная сосулька. — [[Сыктывкар]], [[1993]].
* Никто не видел Рыжего. — [[Сыктывкар]], [[2000]].
* Не вставайте с левой ноги. — [[Сыктывкар]], [[2004]].
* Зануда Дёма. — [[Сыктывкар]], [[2007]].
* Жизнь и фантазии Сени Ёлкина. — [[Сыктывкар]], [[2007]].

=== Украина кывйӧн ===
* Грицик на планетi Кудлатикiв. — [[Киев]]: Изд. Веселка, [[1991]].

=== Япония кывйӧн ===
* Шалун Антон и сыщики девчонки (Никто не видел Рыжего). — [[Токио]]: Гаккен, [[1999]].
* Приветствие всегда «Ленивый день» (Гришуня на планете Лохматиков). — [[Токио]]: Гаккен, [[2002]].

=== Норвег кывйӧн ===
* Вчерашнее молоко с медом (буклет на норвежском языке). — Трёмсе [[2005]].

== Наградаяс ==
=== Коми ===
* [[Коми Республикаса нимӧдана уджалысь]] ([[1999]])
* Коми Республикаса канму премиа босьтысь ([[2002]])
* [[Коми Республикаса нимйӧза гижысь]] ([[2012 во|2012]])
* Литература юкӧнын И.А. Куратов нима Коми Республикаса Веськӧдлан котырлысь премиа босьтысь ([[2013 во|2013]])

=== Россия ===
* Россияса культураын нимӧдана уджалысь ([[2006]])
* В. Крапивин нима Войтыркостса литературнӧй премиа босьтысь ([[2006]])
* «Заветная мечта» национальнӧй литературнӧй премиаын («За лучшее произведение о подростках и их взаимоотношениях со взрослыми» нимпасын) финалӧ петысь ([[2008 во|2008]])
* Челядьлы да ныв-зонлы художествоа литератураысь им. А.Н. Толстой нима Войтыркостса литературнӧй премиа босьтысь ([[2009 во|2009]])
* П. Бажов нима Ставроссияса литературнӧй премиа босьтысь ([[2010 во|2010]])
* «Добрая лира» литературно-педагогическӧй конкурсын диплом босьтысь ([[2010|2010]])

== Ӧшмӧсъяс ==
* [http://www.nbrkomi.ru/page/1843/ Коми Республикаса Национальнӧй библиотека сайтын Е.В. Габова йылысь]
* [http://soyuz-pisateley.komi-nao.ru/persona/gabova-stolpovskaya-elena-vasilevna Коми гижысь котырлӧн сайтын Е.В. Габова (Столповская) йылысь]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Сыктывкар]]
[[Категория:Чужисны 1952 воын]]
[[Категория:Коми Республикаса нимйӧза гижысьяс]]
[[Категория:Коми гижысь котырӧ пырысьяс]]
