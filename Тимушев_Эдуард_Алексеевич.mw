{{Персоналия}}
'''Тимушев Эдуард Алексеевич''' ([[1962]]–[[2006]]) – [[коми кыв|коми]] [[Коми гижысьяс анбур серти|поэт]], журналист.

== Олан туй ==
* [[1962]], [[21 моз|моз тӧлысь 21-öд лун]] – чужис Коми АССР-ын [[Кулӧмдiн район]]са [[Керчомья (Кулӧмдін район)|Керчомъя]] [[сикт]]ын. 
* Велӧдчис [[Немдін (Кулӧмдін район)|Немдінса]] шӧр школаын, уджалыштіс колкозын.
* Помалiс [[Сыктывкарса канму университет]].
* Армия бӧрын директораліс культура Керкаын, уджаліс вӧр кылӧдан котырын.
* [[1987]] восянь журналисталӧ, уджалӧ [[Парма гор (газет)|Парма гор]] газетын.
* [[2006]], [[4 ӧшым|ӧшым тӧлысь 4 лун]] – куліс [[Кулӧмдiн]]ын. 

== Гижан удж ==
Кывбуръяссӧ босьтчис гижны школаын на. Йӧзӧдсис районса да республикаса газетъясын, журналъясын да ӧтувъя сборникъясын. Гижӧдъяслӧн тематикаыс йитчӧма коми сиклӧн олӧмкӧд, чужан мукӧд. Поэзияас медтӧдчана образъяс – гудӧк, пыж да ю.

Гижысьлӧн петіс некымын асшӧр книга: «Ёрта сёрни» ([[1992]]), «Крест» ([[1999]]), «Видзӧдлас» ([[2003]]), Помасьлытӧм муслун ([[2012 во]]). Поэтлысь кывбуръяссӧ пыртӧма «Коми челядьлы антология» куим небӧга йӧрышӧ («Анбур» небӧг лэдзанін, [[2009]], [[2010]]), кодъясӧс дасьтіс гижысь Елена Козлова. 

Эдуард Тимушев гижис сідзжӧ басняяс да проза.

[[1999]] восянь сійӧ – Коми Республикаса Юралысьлӧн стипендиат журналистикаын да пырӧ Россияса Гижысь котырӧ.

== Небӧгъяс ==
* Ёрта сёрни: басняяс, кывбуръяс. – [[Сыктывкар]], [[1992]]
* Крест: висьт да кывбуръяс – [[Кулӧмдін]], [[1999]]
* Видзӧдлас. – [[Сыктывкар]], [[2003]]
* Помасьлытӧм муслун: [кывбуръяс] / Дасьт. [[Козлова Елена Васильевна|Е.В. Козлова]]. – [[Сыктывкар]]: Изд-во Союза писателей Республики Коми, [[2012 во|2012]]. – 32 лб.

== Ӧшмӧсъяс ==
* Кирушев В. Куслытӧм кодзув // [[Коми му (газет)|Коми му]], [[2007]]. Январ 11-ӧд лун; [[Парма гор (газет)|Парма гор]], [[2007]]. Август (моз) 21-ӧд лун.
* [[Бабин Вячеслав Леонидович|Бабин В.]] Сямыс тырмис, да сьыланкыв панiс: август 21 лунӧ Эдуард Алексеевич Тимушевлы эськӧ тырис 45 арӧс: казьтылӧмъяс, письмӧасьӧм // [[Войвыв кодзув (журнал)|Войвыв кодзув]], [[2007]]. – 8 №. – Л.б. 45-55.
* [http://www.nbrkomi.ru/page/2897/ Коми Республикаса Национальнӧй библиотека]
* [https://web.archive.org/web/20160304210230/http://wiki.komikyv.ru/index.php/%D0%A2%D0%B8%D0%BC%D1%83%D1%88%D0%B5%D0%B2_%D0%AD%D0%B4%D1%83%D0%B0%D1%80%D0%B4_%D0%90%D0%BB%D0%B5%D0%BA%D1%81%D0%B5%D0%B5%D0%B2%D0%B8%D1%87 Э.А. Тимушев гижӧдъяс йылысь wiki.komikyv.ru сайтын]

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Керчомья сикт овмӧдчӧмин]]
[[Категория:Кулӧмдiн]]
