'''Чур юр!''' — том йöзлöн гожся кадö ворсöм.

==Нимъяс==
Мукöд ворсöм ним: «''Чур, кага''» (Емва да Сыктыв вож, [[Паль (Сыктывдін район)|Паль]]), «''Чур, дитя''» ([[Межӧг (Емдін район)|Межӧг]], [[Туискерӧс (Емдін район)|Туис-Керöс]]), «''Чур, юр''» (Эжва йыв да Луз вож, [[Бадьёль (Кулӧмдін район)|Бадьёль]], [[Пожӧг (Кулӧмдін район)|Пожӧг]]), «''Дитяшко''» (изьваса сиктъясын), «''Сувтса падöс''» да «''Пукса падöс''» ([[Веньдін (Удора район)|Веньдін]]), «''Куима кöр''» ([[Вӧльдін (Кулӧмдін район)|Вӧльдін]]), «''Батышасьöм''» ([[Ношуль (Луздор район)|Ношуль]]).

==Ворсанног==
Бöрйöны куталысьöс да пышъялысьöс. Мукöд ворсысьыс сувтö гозйöн-гозйöн: либö öта-мöд бöрсяньыс, либö öтиыс пидзöсчанясьö, а мöдыс сувтö сы сайö. Сулалысьяс косттi пышъялö öти ворсысь, а мöдыс сiйöс куталö. Медым мынны тапкöмысь, пышъялысь вермö сувтны гоз водзö, и сэки коймöдыс, бöръяыс, пондö пышъявны сы пыдди; либö инмöдчыны пукалысьлöн юр дорö, шуны «чур, юр!» да пуксьыны сы местаö, а коймöдыс, сулалысьыс, кутас пышъявны. Куталысь кö водзджык инмöдчö пышъялысьöдз, ачыс пондö сыысь пышъявны.

== Ӧшмӧсъяс ==
* Коми ворсöм да гаж: тöрыт да талун / Лöсьöдiсны ''Л.Н. Камбалова'', ''А.Н. Рассыхаев''. — [[Сыктывкар]]: [[Кола (небöг лэдзанiн)|Кола]], [[2007]]. — 76 л.б. 
* Коми календар. 2009 во / Дасьтiс  ''А.Н. Рассыхаев''. — [[Сыктывкар]]: [[Кола (небöг лэдзанiн)|Кола]], [[2008]]. — 385 л.б.
* ''Рассыхаев А.Н.'' Чинки, Киколь да Геч: Коми йӧзкостса ворсӧмъяс. — [[Сыктывкар]]: [[Кола (небöг лэдзанiн)|Кола]], [[2011 во|2011]]. — 64 л.б.

[[Категория:Ворсӧм]]
