{{Персоналия}}
'''Леканов Василий Дмитриевич''' ([[1918]]—[[1989]]) — [[коми кыв|коми]] [[Коми гижысьяс анбур серти|гижысь]], драматург, актёр, режиссёр.

== Олан туй ==
Василий Леканов чужӧма [[Вӧлӧгда губерня]]ысь [[Усть-Сысольск уезд]]са [[Абъячой]] сиктын [[1918 во]]ся [[13 рака|рака тӧлысь 13-ӧд лунӧ (важ ногыс — урасьӧм тӧлысь 28-ӧд лунӧ)]]. Петкӧдчӧма театральнӧй самодеятельносьтын, а сэсся пырӧма велӧдчыны Коми республикаса Драма театр бердса студияӧ.

[[1938 во]]сянь [[1943 во]]ӧдз велӧдчӧма А.В. Луначарский нима театрса искусствояслӧн канму институтын. Сыкӧд тшӧтш велӧдчисны мукӧд коми ворсысь: [[Сидорова Глафира Петровна|Глафира Сидорова]], [[Трошева Юлия Ивановна|Юлия Трошева]], [[Турубанов Николай Николаевич|Николай Турубанов]], [[Рассыхаев Василий Николаевич|Василий Рассыхаев]] и с.в. Уджалӧма республикаса драма театрын актёрӧн. [[1946]]—[[1949]] воясӧ вӧлӧма Кулӧмдін колхозса театрын художествоа веськӧдлысьӧн. [[1971 во|1971]]—[[1978 во]]ясӧ В.Д. Леканов — Коми АССР-са гижысь котырын Правленньӧса веськӧдлысь.

Куліс [[Сыктывкар]]ын [[1989 во]]ся [[18 тӧвшӧр|тӧвшӧр тӧлысь 18-ӧд лунӧ]].

== Ворсан удж == 
Драма театрын ворсӧма татшӧм рольяс: Фердыщенко (Ф. Достоевскийлӧн «Идиот» роман серти), Никон (А. Писемскийлӧн «Горькой судьбине» серти), коми авторъяслысь геройяссӧ.

== Гижан удж ==
Василий Леканов пуктӧма ыджыд пай коми драматургия да театр сӧвмӧмӧ. Гижӧма 20 сайӧ гижӧд (драма, комедия, челядьлы пьеса-мойд).

«Курсъяс бӧрын» медводдза ӧти акта пьеса йӧзӧдӧм бӧрын ([[1950]]) лӧсьӧдіс «Ася» ([[1951]]), «Ӧтменитӧм приказ» ([[1953]]). Уна во уджаліс лирическӧй комедия жанрын. «Сиктса рытъяс» ([[1954]]) лирическӧй комедия вӧлі пуктӧма [[СССР]]-са уна театрын. Драма театрын комиӧн пуктӧма Иван Аврамов. Комедиясӧ [[роч кыв]] вылӧ вуджӧдіс А. Успенский; рочӧн медводз пуктіс Е. Калининский,  а сэсся режиссёр М. Красильников. Пьесасӧ сэсся вӧлі вуджӧдӧма СССР-са мукӧд кыв вылӧ. Тайӧ комедия бӧрас Василий Леканов йылысь кутісны тӧдны уналаын.

Мукӧдлаын сідзжӧ вӧлі пуктӧма сылысь «Джуджыд потшӧс сайын» пьеса. Драматурглӧн медбӧръя пьесаяс лыдысь — «Парма дойяс» ([[1988]]) гижӧма история тема вылӧ.

В. Леканов гижӧма 10 пьеса, дас ӧтиӧдыс — «Мужики» — помавтӧм. Квайт пьсеса пуктӧма сцена вылын.

[[1959]] восянь пырӧ [[СССР]]-са Гижысь котырӧ.

== Небӧгъяс ==
* Пьесаяс. — [[Сыктывкар]], [[1978]].
* Горш тулыс. Пьесаяс. — [[Сыктывкар]], [[1982]].
* Ар — гӧтрасян кад. Пьесаяс. — [[Сыктывкар]], [[1988]].

== Наградаяс ==
* РСФСР-са культураын нимӧдана уджалысь ([[1978 во|1978]])
* [[Коми АССР-са нимӧдана артист]] ([[1948]])
* [[Коми АССР-са искусствоясын нимӧдана уджалысь]] ([[1960]])
* И.А. Куратов нима Коми АССР-са канму премия босьтысь ([[1976]])

== Ӧшмӧсъяс ==
* Куклина Р. Леканов Василий Дмитриевич // Республика Коми: энциклопедия: В 3 т. — [[Сыктывкар]]: [[Коми небӧг лэдзанін|Коми кн. изд-во]], [[1997]]. — Т. 2. — С. 195.
* Творческое наследие В.Д. Леканова — драматурга, режиссера, артиста: сборник материалов район. лит. конф. / МУК «Прилузская МЦБС», ЦМБ им. В.В. Юхнина; составитель Е.В. Казакова; отв. за выпуск Е.И. Беляева. — [[Абъячой|Объячево]], [[2013 во|2013]]. — 48 с.
* Василий Дмитриевич Леканов (1918–1989) // Коми театр : время и люди. — [[Сыктывкар]], [[2013 во|2013]]. — С. 18—19.

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Абъячой сикт овмӧдчӧмин]]
[[Категория:Айму вӧсна Ыджыд тыш вылӧ ветлысьяс]]
[[Категория:Коми АССР-са нимӧдана артистъяс]]
[[Категория:Коми АССР-са искусствоясын нимӧдана уджалысьяс]]
[[Категория:Чужисны 1918 воын]]
[[Категория:Кулісны 1989 воын]]
