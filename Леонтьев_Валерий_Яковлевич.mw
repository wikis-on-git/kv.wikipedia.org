[[Файл:Valery Leontiev at Laima Rendez Vous Jurmala 2017 (2).jpg|thumb|300px|В. Леонтьев 2017 воын]]
'''Леонтьев Валерий Яковлевич''' ([[1949]]) — [[СССР|сӧветскӧй]] да [[рочму]]са нималана сьылысь, Россияса нимйӧза артист, Коми Республикаса нимйӧза артист, «Айму водзын бур уджысь» IV тшупӧда орден, Почёт да Ёртасян орденъяс новлӧдлысь.

== Олан туй ==
Валерий Леонтьев чужӧма [[Коми АССР|Коми АССР-са]] [[Усвавом]] сиктын [[1949 во]]ся [[19 рака|рака тӧлысь 19-ӧд лунӧ]] кӧр видзысьяслӧн семьяын. Челядьдырйиыс кольӧма [[Кардор обласьт]]ын Холмогор районса Вылыс Матигоры [[сикт]]ын. [[1961 во]]ын семьяыс вуджӧма овны [[Иваново обласьт]]са Юрьевец карӧ, кӧні помалӧма школа. Валерий кӧсйӧма лоны океан туялысьӧн да пырны велӧдчыны Дальневосточнӧй университетӧ, но сьӧм тырмытӧм вӧсна эновтчӧма тайӧ мӧвпсьыс. [[1966 во]]ын документъяссӧ мӧдӧдӧма ГИТИС-ӧ, бӧръя здукъясас вежӧма мӧвпсӧ да документъясӧ босьтӧма бӧр.

Юрьевецӧ воӧм бӧрын уджалӧма кирпич заводын подсобнӧй рабочӧйӧн, йӧв заводын операторӧн, шабді кыан фабрикаын тесёмщик-смазчикӧн, почталёналӧма, электрикалӧма, вурсьӧма. Сэсся сьылысь вуджӧма [[Вӧркута]]ӧ, кӧні пырӧма горнӧй институтлӧн [[Петыркар|Ленинградса]] филиалӧ, лаборанталӧма мупытшса сооружениеяслӧн туясян институтын.

[[1972 во]]ся [[9 косму|косму тӧлысь 9-ӧд лунӧ]] Воркутаын шахтёръяслӧн да стрӧительяслӧн культура керкаын вӧлӧма Валерий Леонтьевлӧн медводдза асшӧр концерт. Тайӧ жӧ воас [[Сыктывкар]]ын «Карнавал на Севере» сьыланкывйӧн вермӧма «Песня-72» регионса конкурс. Вермӧмысь козин пыдди вӧлӧма Георгий Виноградовлӧн эстраднӧй искусствоса творческӧй мастерскӧйын велӧдчӧм ([[Москва]]). Велӧдчӧмсӧ эновтӧма да бергӧдчӧма гортас. [[1973]]—[[1979 во]]ясын сьылӧма томуловлӧн «Мечтатели» эстраднӧй ансамбльын, а сэсся Коми республикаса филармониялӧн «Эхо» ансамбльын.

[[1979]]—[[1990 во]]ясын Валерий Леонтьев уджалӧма [[Макаръя|Горький]] да Ворошиловград (ӧні — [[Луганск]]) филармонияясын. [[1979 во]]ын пырӧдчӧма том сьылысьяслӧн ставсоюзса конкурсӧ, мый вӧлі мунӧ [[Ялта]]ын, да лоӧма вермысьӧн. Сьылӧма 12-минута кузьта «Памяти гитариста» баллада (кывъясыс Роберт Рождественскийлӧн).

[[1987 во]]ын помалӧма Крупская нима Ленинградса культура институтын режиссёр юкӧн.

== Альбомъяс ==
Гижӧма 20-ысь унджык альбом; найӧ разалӧмаӧсь миллион тиражӧн.

== Фильмография == 
Художествоа фильмъяс: «На чужом празднике» ([[1981]]); «Дочь полковника» ([[1982]]); «Не ходите, девки, замуж» ([[1985]]), «Страховой агент» ([[1985]]); «Как стать звездой» ([[1986]]); «Захочу — полюблю» ([[1990]]), «Экстрасенс» ([[1991]]); «Золушка» ([[2003 во|2003]]).

Документальнӧй фильмъяс ас олӧм да сьылӧм йывсьыс: «Я с тобой не прощаюсь» ([[1984]]), «Валерий Леонтьев» ([[1987]]); «По дороге на Олимп: Валерий Леонтьев» ([[2009 во|2009]]).

== Наградаяс ==
[[1991 во]]ын Валерий Леонтьев шедӧдӧма  The World Music Awards премия, кыдзи медбур сьылысь, [[СССР|СССР-ын]] сьыланкывъяссӧ медуна вузалысь. Унаысь босьтӧма World Music Awards, ZD Awards, «Овация», «Золотой Граммофон» премияяс. [[1980]]—[[2001 во]]ясӧ унаысь вермылӧма «Певец года» да «Шоу года» нимпасъясын.

Витысь шедӧдӧма «Овация» россияса национальнӧй премия, на лыдын — [[1998 во]]ын «Ловъя легенда» нимпасын; кӧкъямысысь босьтӧма «Шылада туй» («Звуковая дорожка») премия, на лыдын — [[2009 во]]ын «Легенда» нимпасын.

=== СССР-са ===
* Ленинса комсомол премия ([[1985]]) — томулов пӧвстын сӧветскӧй эстрадаса сьыланкыв паськӧдӧмысь да ыджыд сьылан сямысь
* Украина ССР-са нимӧдана артист ([[1987]])

=== Рочмуса ===
* Россияса нимйӧза артист ([[1996 во]]ся [[9 рака|рака тӧлысь 9-ӧд лун]])
* [[Айму водзын бур уджысь (орден)|«Айму водзын заслугаясысь» IV тшупӧда орден]] ([[2005 во]]ся [[19 рака|рака тӧлысь 19-ӧд лун]]) — шылада искусство сӧвмӧдӧмӧ ыджыд пайысь
* [[Почёт орден (Рочму)|Почёт орден]] ([[2009 во|2009]]) — Аймуын эстрадаса искусство сӧвмӧдӧмӧ ыджыд пай пуктӧмысь да уна вося сьылан уджысь
* [[Ёртасян орден (Рочму)|Ёртасян орден]] ([[2014 во]]ся [[31 рака|рака тӧлысь 31-ӧд лун]]) — уджын ыджыд вермӧмысь, Россияса социальнӧй да экономическӧй олӧм сӧвмӧдӧмӧ пай пуктӧмысь, гуманитарнӧй юкӧнын уджысь, пӧрадок ёнмӧдӧмысь, оланпас дасьтӧмын зільӧмысь да общественнӧй водзмӧстчӧмысь, уна вося бур уджысь
* [[Коми Республикаса нимйӧза артист]] ([[2009 во|2009]])
* [[Якутия]]са Почёта гражданин ([[2014 во|2014]])
* «Эскӧмысь да шаньлунысь» медаль ([[2010 во|2010]])
* Москва Правительстволӧн премия литература да искусство юкӧнын ([[1996 во|1996]])
* Россия МВД-са премия литература да искусство юкӧнын ([[1999 во|1999]])

=== Мукӧд канмуса ===
* Беларусь Президентлӧн «Искусство пыр — мирлань да гӧгӧрвоӧмлань» премия (сетӧма Александр Лукашенко [[2009 во]]ся [[12 сора|сора тӧлысь 12-ӧд лунӧ]])

=== Йӧзкотырлӧн ===
* «Рочму ловзьӧдӧмысь. XXI нэм» орден ([[2003]])
* Михаил Ломоносов орден (АБОП, [[2007]])
* Пётр Великийлӧн I тшупӧда орден (АБОП, [[2007]])

== Мукӧдтор ==
Валерий Леонтьевлысь нимсӧ сетӧма [[Сизима кодзув]] созвездиеын ичӧт планеталы. Нима кодзув пуктӧма [[Москва]]ын «Кодзувъяслӧн эрдын» ([[1998]]) да [[Витебск]] карса Славяна базарын «Кодзувъяслӧн аллеяын» ([[2009]]).

== Ӧшмӧсъяс ==
* [http://www.leontiev.ru leontiev.ru]
* [http://cultmap.nbrkomi.ru/ru/page/godkino.leontev_valeriy_yakovlevich_1949/ Коми Республикаса национальнӧй небӧгаин]
* ''Виноградов А., Севрук С.'' Валерий Леонтьев стал народным артистом Коми // Республика. [[2009]]. 30 дек. 
* Вы меня знаете? Валерий Леонтьев – наедине со всеми // Трибуна. [[2010]]. 3 янв. С. 1, 2: 
* ''Кучер Л.'' Леонтьев Валерий Яковлевич // Республика Коми: энциклопедия. — [[Сыктывкар]], [[1999]]. – Т. 2. С. 199—200.
* ''Леонтьев В.Я.'' Валерий Леонтьев: «Живу жизнью, о которой мечтал»/ подгот. Дарья Шучалина // Красное знамя. [[2009]]. 19 марта. С. 4.
* ''Шевелева Н.'' Вылет из гнезда «кукушки»: Неизвестные подробности раннего детства Валерия Леонтьева // Красное знамя. [[2008]]. 31 янв.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Ускар каркытш]]
[[Категория:Чужисны рака тӧлысь 19-ӧд лунӧ]]
[[Категория:Чужисны 1949 воын]]
[[Категория:Сьылысьяс]]
[[Категория:Коми Республикаса нимйӧза артистъяс]]
[[Категория:Рочмуса нимйӧза артистъяс]]
