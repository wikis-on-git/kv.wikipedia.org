'''Федосеев Семён Алексеевич''' ([[1936]]) — [[Перым коми кыв|перым коми]] [[Коми гижысьяс анбур серти|гижысь]].

== Олан туй ==
Семён Федосеев чужӧма [[1936 во]]ся [[4 моз|моз тӧлысь 4-ӧд лунӧ]] [[Перым Коми кытш]]ысь [[Кӧс район]]са [[Чурак (Кӧс район)|Чурак]] сиктын. [[1944]]—[[1951 во|1951 воясӧ]] велӧдчӧма чужан сиктса школаас. Школа помалӧм бӧрын во да джын уджалӧма колхозын. [[1956 во]]ын помалӧма Кӧс сиктса шӧр школа, уджалыштӧма колхозын, веськӧдлӧма Чурак сиктса клубӧн. 

[[1957 во]]ся [[ӧшым тӧлысь]]сянь [[1958 во]]ся [[ӧшым тӧлысь]]ӧдз служитӧма армияын (водзджык лэдзӧмаӧсь дзоньвидзалун вӧснаыс). Армияӧ ветлӧм бӧрын веськӧдлӧма Чурак сиктса школаӧн. [[1964 во]]ын помалӧма Кудымкарса медучилишӧын. Дыр кад чӧж уджалӧма чужан сиктас пельшерӧн, веськӧдлӧма Чурак сиктса больничаӧн. [[1983 во]]ын вуджӧма овны [[Кӧс (Кӧс район)|Кӧс]] сиктӧ, методисталӧма Кӧс районса больничаын.

== Гижан удж ==
Гижны босьтчӧма школа помалӧм бӧрас. Медводдза висьтыс петӧма Кӧс районса «По социалистическому пути» газетын.

Сылӧн висьтъяс да очеркъясыс тшӧкыда петалӧны перымса коми газетъясын, «Иньва» художествоа литература чукӧрын, челядьлы «Бичирок» петасын. Йӧзӧдӧма прозаа кӧкъямыс небӧг.

[[1963 во]]ын «Гора му» альманахын йӧзӧдӧма «Праздник панытi» висьт. [[1967 во]]ын [[Кудымкар]]ын йӧзӧдӧма «Вот и мичамис» висьтъяса медводдза небӧгыс, [[1978 во]]ын мӧд небӧг — «Счастье ас киын». Сылӧн висьтъясыс, повесьтъясыс да очеркъясыс — сиктса йӧз йылысь, коми сиктлӧн мытшӧдъяс йылысь.
 
[[1989 во]]ын йӧзӧдӧма «Повны — не овны» повесьтъяса небӧг, [[1991 во]]ын — «Кусӧм биэз» небӧг. [[1994 во]]ын Перым-Коми небӧг лэдзанін йӧзӧдӧма Семён Федосеевлысь «Сьӧд цветтэз» романсӧ. Небӧгыс босьтӧма Перым-Коми кытшса М.П. Лихачев нима литературнӧй премия проза юкӧнын.

[[2014 во]]ын «Оланыс сералö» небӧгысь, мый петӧма [[Кудымкар]]ын [[2010 во]]ын, сылы сетӧма Перым-Коми кытшса литературнӧй премия проза юкӧнын.

[[1995 во]]сянь пырӧ Россияса гижысь котырӧ.

== Небӧгъяс ==
* ''Федосеев С.'' Вот и мичамис: рассказзэз. — [[Кудымкар]]: Перм. кн. изд-во; Коми-Пермяц. отд-ние, [[1967 во|1967]]. — 52 с.
* ''Федосеев С.'' Счастье ас киын: повесть. — [[Кудымкар]], [[1978 во|1978]]. — 104 с.
* ''Федосеев С.'' Повны — не овны: повесттез. — [[Кудымкар]], [[1989 во|1989]]. — 300 с.
* ''Федосеев С.'' Кусöм биэз: повесттез. — [[Кудымкар]], [[1991 во|1991]]. — 302 с.
* ''Федосеев С.'' Сьöд цветтэз: роман. — [[Кудымкар]]: Коми-Перм. кн. изд-во, [[1994 во|1994]]. — 328 с.
* ''Федосеев С.'' Сьöлöмö туй: повесттез. — [[Кудымкар]]: Коми-Перм. кн. изд-во, [[2004 во|2004]]. — 472 с.
* ''Федосеев С.'' Живая память: очерки, повесть. — [[Кудымкар]]: Коми-Перм. кн. изд-во, [[2010 во|2010]]. — 98 с.
* ''Федосеев С.'' Оланыс сералö: повесттез да рассказ. — [[Кудымкар]]: Коми-Перм. кн. изд-во, [[2010 во|2010]]. — 184 с.

== Наградаяс ==
* [[Уджын петкӧдчӧмысь (медаль)|«Уджын петкӧдчӧмысь»]] медаль
* [[Уджвывса доблесьтысь (медаль)|«Уджвывса доблесьтысь»]] медаль
* Уджвывса ветеран
* «Здравоохранениеса отличник» пас

== Ӧшмӧсъяс ==
* [http://kpolibrary.ucoz.ru/publ/pisateli_komi_permjackogo_okruga/fedoseev_semen_alekseevich/5-1-0-163 «Моя любимая библиотека» сайтын С.А. Федосеев йылысь]
* [http://www.nbrkomi.ru/page/628 Коми Республикаса Национальнӧй небӧгаинын перымса коми гижысьяс йылысь]
* ''Боталов И.'' Идут в наступление строки // Рука на пульсе: Округ: годы, люди, события. — [[Кудымкар]], [[1999]]. — С. 114—116.
* [Федосеев Семён Алексеевич: 65 лет со дня рождения] // Даты, события, люди. — [[Кудымкар]], [[2001 во|2001]]. — С. 149—150.
* ''Федосеев С.'' Ас йывсим // Федосеев С. Сьӧлӧмӧ туй: повесттез. — [[Кудымкар]], [[2004 во|2004]]. — С. 5—11.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Персоналия:Перымса коми гижысьяс]]
[[Категория:Чужисны 1936 воын]]
