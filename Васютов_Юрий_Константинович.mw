'''Васютов Юрий Константинович''' ([[1931]]—[[2006]]) — [[коми кыв|коми]] [[коми гижысьяс анбур серти|гижысь]].

== Олан туй ==
Юрий Васютов чужис [[1931]] [[14 вӧльгым|вӧльгым тӧлысь 14 лунӧ]] [[Новосибирск обласьт]]ысь Колыван районса Орскӧй Бор [[грезд]]ын. [[1932]] воын бать-мамыс вуджисны овны [[Коми (Зыряна) асвеськӧдлан обласьт]]са [[Удора район]]ӧ. [[1948]] воын помаліс [[Кослан]] сиктса шӧр школа.

Школа бӧрын помаліс радистъяслысь курсъяс, уджаліс радистӧн «Мезеньлес» трестлӧн Удораса леспромхозын. [[1951]]–[[1954]] воясӧ служитіс Сӧветскӧй Армияын. Уджаліс ВЛКСМ-лӧн районса комитетын. [[1971]] воын помаліс КПСС ЦК бердса Вылыс партияса школалысь журналистика факультет. Уджаліс журналистӧн, Коми АССР-са Гижысь котырлӧн Правленньӧса веськӧдлысьӧс вежысьӧн.

Гижысь кувсис [[2006 во]]ся [[4 сора|сора тӧлысь 4 лунӧ]] [[Удора район]]са [[Кослан]] сиктын.

== Гижан удж ==
Юрий Васютов тӧдса кыдзи кывбур да проза гижысь, челядьлы гижысь. Медводдза кывбурсӧ йӧзӧдіс [[1951]] воын. Сы кадсянь гижысьлӧн петіс дасысь унджык небӧг.

[[1981]] воын сылӧн петіс медся ичӧт челядьлы «Менам рӧдвуж» чукӧр. Челядьлы кывбуръясын автор сералӧ дышъясӧс, ошйысьысясӧс. 

Васютов комиӧдіс Пантелеймон Образцовлысь, Е. Пермяклысь, француз поэт Поль-Мари Фонтенлысь кывбуръяссӧ.

Васютов гижис и проза гижӧдъяс — повесьтъяс да висьтъяс, кӧні серпасаліс пармаса йӧз, томулов да ас чужанін йылысь. Сылӧн медся тӧдса повесьт — «Парма Ёгор».

Ю. К.  Васютов — [[СССР]]-са гижысь котырӧ пырысь ([[1973]]).
 
== Небӧгъяс ==
=== Комиӧн ===
* Пӧдарки: [кывбуръяс] / Ред. С. Морозов; серпасаліс П. Быстров. — [[Сыктывкар]]: [[Коми небӧг лэдзанін|Коми кн. изд-во]], [[1962]]. — 19 л.б.
* Чушик-чушенька-чушок: [кывбуръяс] / Ред. [[Попов Владимир Александрович|В.А. Попов]]; серпасалiс В. Пунегов. — [[Сыктывкар]]: [[Коми небӧг лэдзанін|Коми кн. изд-во]], [[1965]]. — 17 л.б.
* Сьӧлӧмӧй тані: кывбуръяс, поэма / Ред. [[Попов Владимир Александрович|В.А. Попов]]; серпасалiс М.П. Безносов. — [[Сыктывкар]]: [[Коми небӧг лэдзанін|Коми кн. изд-во]], [[1966]]. — 56 л.б.
* Татчӧ волыны ме рад: поэма / Ред. [[Попов Владимир Александрович|В.А. Попов]]; серпасалic С.А. Торлопов. — [[Сыктывкар]]: [[Коми небӧг лэдзанін|Коми кн. изд-во]], [[1966]]. — 16 л. б.
* Пӧртмасьысь войвыв: кывбуръяс, поэма / Ред. [[Попов Владимир Александрович|В.А. Попов]]; серпасалiс С.А. Добряков. — [[Сыктывкар]]: [[Коми небӧг лэдзанін|Коми кн. изд-во]], [[1973]]. — 88 л.б.

=== Роч кыв вылӧ вуджӧдӧмӧн ===


== Наградаяс ==
* Коми АССР-са культураын нимӧдана уджалысь ([[1991]])
* [[Коми Республика]]са Веськӧдлан Котырлысь литература юкӧнын ([[Куратов Иван Алексеевич|И.А. Куратов]] нима премиа) премиа босьтысь — «Шондіа вой» повесьтъяса небӧгысь ([[2003]])

== Ӧшмӧсъяс ==
* [http://history-x.ru/03/03/017.htm Васютов Юрий Константинович]
* [http://www.nbrkomi.ru/page/2481 Коми Республикаса Национальнӧй библиотека]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кослан сикт овмӧдчӧмин]]
