'''Тӧвся Олимпиада ворсӧмъяс (2018)''' ({{lang-en|2018 Winter Olympics}}, {{lang-fr|Jeux Olympiques d'hiver de 2018}}, официальнӧй ним '''XXIII тӧвся Олимпиада ворсӧмъяс''') — войтыркостса спорт чукӧртчӧм, коді лоас Пхёнчханын ([[Корея Республика|Корея]]) [[2018 во|2018 воӧ]] [[9 урасьӧм|урасьӧм тӧлысь 9-ӧдзсянь]] [[25 урасьӧм|урасьӧм тӧлысь 25-ӧд лунӧдз]]. 

== Кар бӧрйӧм ==
== История ==
Олимпиада вылӧ ассьыныс спортсменъясӧс ыстӧмаӧсь 92 страна. Ворсӧмъяслӧн талисман — Сухоран тигрпи, Паралимпиада ворсӧмъяслӧн — Пандаби ошпи.

Олимпиада ворсӧмлӧн би эстафета пансьӧма [[2017-ӧд во]]ся [[йирым тӧлысь 24-ӧд лун]]сянь [[Греция]]сянь. Медводдзаӧн факелӧн котӧртӧма Грецияысь лызьӧн котралысь Апостолос Ангелис, коді вуджӧдӧма эстафетасӧ [[Корея Республика|Лунвыв Корея]]ысь футболӧн ворсысь Пак Чжи Сунлы. Факелӧн странаті котӧртӧма 7 500 морт, би пыралӧма 17 карӧ да провинцияӧ. Маршрутлӧн кузьтаыс — 2018 километр.

Тӧвся Олимпиадаын ордйысисны 7 спорт сикасын да 15 спорт дисциплинаын:
* конькиӧн котралан куим сикас — фигурнӧя ислалӧм, конькиӧн котралан спорт да шорт-трек;
* лыжиӧн котралан квайт сикас — горнолыжнӧй спорт, лыжи спорт, фристайл, лыжнӧй двоеборье, трамплинсянь чеччалӧм да сноуборд;
* бобслейын кык сикас — бобслей да скелетон.
* а сідзжӧ: биатлон, кёрлинг, хоккей да даддя спорт.

Войтыркостса олимпиада комитет ворсӧмъясӧ пыртӧма 6 выль дисциплина: Сноубордын — «биг-эйр» (айловъяс да аньяс); Конькиӧн котралӧмын — масс-старт (айловъяс да аньяс); Кёрлингын — «Дабл-микст»; Горнолыжнӧй спортын — «командаа ордйысьӧм».

Олимпиада комитет бырӧдӧма кык дисциплина: сноубордын параллельнӧй слалом (айловъяс да аньяс). Пхенчханын ордйысьӧмаӧсь 102 комплект медаль вӧсна.

Квайт страна тӧвся ворсӧмъясӧ пырӧдчӧма медводдзаысь: [[Косово|Косово Республика]], [[Малайзия]], [[Нигерия]], [[Сингапур]], [[Эквадор]] да [[Эритрия]].

== Россия Олимпиадаын ==
Сы бӧрын, кыдзи Россияӧс мыждісны допингӧн вӧдитчӧмысь, Пхёнчханӧ мунісны 169 спортсмен, кодъяс петкӧдчисны 15 спорт сикасын. Найӧ петкӧдчисны «Россияысь олимпиадаса спортсменъяс» статусын.

== Коми му Олимпиадаын ==
Тӧвся Олимпиада вылӧ веськалісны Комиысь вит спортсмен: лызьӧн котралысьяс Алексей Виценко да Юлия Белорукова, конькиӧн ислалысь Дмитрий Алиев да коккейысь ворсысьяс Лиана Ганеева да Фануза Кадирова.<ref>[https://komiinform.ru/news/159240/ Республику Коми на Олимпиаде-2018 представят пять спортсменов // «Комиинформ» юӧр сетан агентство (2018.01.25 лун; рочӧн)]</ref> Лызьӧн нӧшта кык котралысь — Станислав Волженцев да Ольга Царёва — допингӧн вӧдитчӧмын мыждӧмысь эз веськавны Кореяӧ.

== Медальяс юклӧм ==
== Ӧшмӧсъяс ==
== Ыстӧдъяс ==
{{commonscat|2018 Winter Olympics}}
<references/>

[[Категория:Олимпиада ворсӧмъяс]]
[[Категория:Тӧвся Олимпиада ворсӧмъяс]]
