{{Персоналия}}
[[Файл:Втюрина.jpg|300 px|right|thumb|Зарни Люся — коми гижысь]]
'''Втюрина Людмила Зарниевна''' ('''Зарни Люся'''; [[1964]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Зарни Люся чужӧма [[1964 во|1964-ӧд во]]ся [[тӧвшӧр тӧлысь 11-ӧд лун]]ӧ [[Коми АССР]]-ын [[Изьва район]]са [[Кельчиюр (Изьва район)|Кельчиюр]] [[сикт]]ын. [[1979-ӧд во]]ын помалӧма Кельчиюрса нетыр школа, [[1981-ӧд во]]ын — [[Краснобор (Изьва район)|Красноборса]] шӧр школа. [[1985-ӧд во]]ын помалӧма [[Перым]]ын канмуса культура институтысь библиотека пакультет. [[1985-ӧд во]]сянь уджалӧ [[Сыктывкар]]ын, С.Я. Маршак нима Коми Республикаса челядьлӧн национальнӧй библиотекаын веськӧдлӧма отделӧн.

== Гижан удж ==
Людмила Втюриналысь кывбуръяссӧ йӧзӧдлiсны республикаса газет-журналлӧн лист бокъяс вылын, а сiдзжӧ «Сыктывкар», «Был у меня хороший друг», «Собрание разлук», «У камелька», «Kuum ӧӧ» ([[эст кыв]] вылын) небӧгъясын.

[[2006-ӧд во]]ын Зарни Люсялӧн петӧма «Шоныд діяс» медводдза небӧг, [[2010 во|2010-ӧд воын]] «Народная библиотека» серияын — «Майбыр кад» кывбур ӧктӧд.

Зарни Люся гижӧ [[роч кыв|рочӧн]], [[коми кыв|комиӧн]] да [[изьва сёрнисикас|изьва кылӧн]] кывбуръяс да проза. Изьва кылӧн гижӧдъяс петавлісны [[Арт (журнал)|«Арт»]] журналлӧн [[2012 во]]ся 2-ӧд номерын.<ref>[https://web.archive.org/web/20160620025408/http://artlad.ru/magazine/all/598/599/602/611 Втюрина Л. «Сьӧлэм вылын сэтшем югыд мыляке...» // «Арт» журнал, 2012 во. 2 №.]</ref> Изьва сёрнисикасӧн йӧзӧдӧма «Дзоляньлӧн дзольгӧм» да «Менам шоныд діяс» повесьтъяс.

Челядьлы кывбуръяс петісны «Шоныдін» небӧгын ([[2018-ӧд во|2018]]).

[[2015-ӧд во]]сянь пырӧ [[Коми гижысь котыр|Россияса гижысь котырӧ]].<ref>[http://www.komiinform.ru/news/119698/ «Комиинформ» сайт (2015.01.23; рочӧн)]</ref>

Людмила Втюрина дасьтылӧма «Дзолюк» радиопередачалы некымын сценарий, а сідзжӧ коми челядь литератураысь некымын материал. Лӧсьӧдӧма челядь уджъясысь некымын сборник, краеведениеысь да коми литератураысь 60 сайӧ библиотека удж.<ref>[https://komiinform.ru/news/174659 Морохина В. Коми писательница Людмила Втюрина выпустила сборник стихов для детей «Шоныдiн» («Теплая сторонка») // «Комиинформ» юӧр сетан агентство (2019.01.14 лун; рочӧн)]</ref>

== Небӧгъяс ==
* Шоныд діяс: Кывбуръяс / Лӧсьӧдіс [[Тимин Владимир Васильевич|В.В. Тимин]]; Ред. [[Симпелев Павел Иванович|П.И. Симпелев]]; Серпасаліс Л.Ю. Щербакова. — [[Сыктывкар]]: [[Коми небӧг лэдзанін]], [[2006]]. — 48 л.б. (тираж — 500)
* Майбыр кад.  — [[Сыктывкар]], [[2010-ӧд во|2010]].
* Кывбуръяс [Препринт]. — [[Сыктывкар]], [[2011-ӧд во|2011]].
* Тӧвся ӧшкамӧшка. — [[Сыктывкар]], [[2013-ӧд во|2013]].
* Олӧмлы ода. Ода жизни. Кывбуръяс. Стихи / Серпасаліс С.Г. Семяшкин. — [[Сыктывкар]]: [[Кола (небӧг лэдзанін)|ООО «Изд-во «Кола»]], [[2014-ӧд во|2014]]. — 224 с.
* ''Втюрина Л.З. (Зарни Люся)''. Дзолянлӧн дзольгӧм (Журчание родника): повести и стихотворения. — [[Сыктывкар]]: ООО «Коми республиканская типография», [[2016 во|2016]]. — 192 с. (тираж 300) (изьва сёрнисикасӧн да роч вылӧ вуджӧдӧмӧн)
* Шоныдін. — [[Сыктывкар]], [[2018-ӧд во|2018]].

== Наградаяс ==
* [[Коми Республикаса нимӧдана уджалысь]] ([[2015 во|2015]])<ref>[http://www.komiinform.ru/news/122702/ Ряд жителей Коми награждены почетными званиями и грамотами // «Комиинформ» сайт (2015.04.28; рочӧн)]</ref>

== Ӧшмӧсъяс ==
* [https://web.archive.org/web/20160315205641/http://www.artlad.ru/magazine/authors/610 Людмила Втюрина «Арт» журналлӧн сайтын]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Кельчиюр сикт овмӧдчӧмин]]
[[Категория:Чужисны 1964 воын]]
