'''Минин Иван Алексеевич''' ([[1926]]—[[1990]]) — [[Перым коми кыв|перым коми]] [[Коми гижысьяс анбур серти|гижысь]].

== Олан туй ==
Иван Минин чужӧма [[1926 во]]ся [[3 тӧв шӧр|тӧвшӧр тӧлысь 3-ӧд лунӧ]] [[Перым Коми кытш]]ын [[Кӧч район]]са [[Кышкамыс (Кӧч район)|Кышкамыс]] грездын. [[Айму вӧсна Ыджыд тыш]]ӧдз помалӧма [[Кӧч (сикт)|Кӧч]] сиктса шӧр школаысь 8 класс. [[1943 во]]ын босьтӧны армияӧ. Велӧдчӧма авиатехническӧй школаын да 8 во служитӧма ациацияын. Армияысь воӧм бӧрын уджалӧма «По ленинскому пути» округса газетын литературнӧй сотрудникӧн. Помалӧ [[Перым]] карын вылыс тшупӧда партийнӧй школа да став вынсӧ сетӧ печатьлы: зільӧ кытшса радиоын шӧр редакторӧн, веськӧдлӧ Перым небӧг лэдзанінын Перым-Коми кытшса юкӧнын. 

Кулӧма [[1990 во]]ся [[10 тӧв шӧр|тӧвшӧр тӧлысь 10-ӧд лунӧ]]. 

== Гижан удж ==
Гижны босьтчӧма школаас велӧдчигас на. Медводдза кывбурсӧ йӧзӧдӧма [[1940 во]]ын. Гижӧма кывбуръяс да висьтъяс. [[1951 во]]ын петӧ кывбуръяса медводдза небӧг — «Югъялӧ шонді». Гижӧма «Рыт и асыв», «Миян-ладорын», «Пӧрысь морт» да мукӧд поэма.

Медводдза прозаа гижӧдӧн лоӧма «Шоныд кепысь» висьт, мый вылӧ донъялӧма лыддьысьысь. И.А. Минин ставнас йӧзӧдӧма перым коми да роч кывйӧн 26 небӧг. [[1958 во]]сянь пырӧ СССР-са гижысь котырӧ.

== Небӧгъяс ==
* Югъялӧ шонді. [[1951]].
* Войся дзоридзьяс [висьт]. Чегӧм йыла тополь [висьт] // [[Войвыв кодзув (журнал)|«Войвыв кодзув»]]. [[2018 во|2018]]. — 2 №. — Л.б. 46—59.

== Наградаяс ==
*  Владимир Ильич Ленин чужӧмсянь 100 во тыригкежлӧ» тшупӧда паса медаль ([[1970]])

== Ӧшмӧсъяс ==
* Минин Иван Алексеевич // [[Войвыв кодзув (журнал)|«Войвыв кодзув»]]. [[2018 во|2018]]. — 2 №. — Л.б. 46.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Персоналия:Перымса коми гижысьяс]]
[[Категория:Чужисны 1926 воын]]
[[Категория:Чужисны тӧвшӧр тӧлысь 3-ӧд лунӧ]]
[[Категория:Кулісны тӧвшӧр тӧлысь 10-ӧд лунӧ]]
[[Категория:Кулісны 1990 воын]]
