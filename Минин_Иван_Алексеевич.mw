'''Минин Иван Алексеевич''' ([[1926]]—[[1990]]) — [[Перым коми кыв|перым коми]] [[Коми гижысьяс анбур серти|гижысь]].

== Олан туй ==
Иван Минин чужӧма [[1926 во]]ся [[3 тӧвшӧр|тӧвшӧр тӧлысь 3-ӧд лунӧ]] [[Перым Коми кытш]]ын [[Кӧч район]]са [[Кышкамыс (Кӧч район)|Кышкамыс]] грездын.
Велӧдчӧма медводз Лягаев начальнӧй школаын, сэсся Хазовса семилеткаын. [[Айму вӧсна Ыджыд тыш]]ӧдз помалӧма [[Кӧч (сикт)|Кӧч]] сиктса шӧр школаысь 8 класс. [[1943 во]]ын босьтӧны армияӧ. Велӧдчӧма авиатехническӧй школаын да 8 во, [[1951 во]]ӧдз, служитӧма авиацияын бортмеханикӧн. Армияысь воӧм бӧрын уджалӧма «По ленинскому пути» округса газетын литературнӧй сотрудникӧн. Помалӧ [[1955 во]]ын Уджалысь томуловлысь Кудымкарса школа, [[1960 во]]ын — [[Перым]] карын вылыс тшупӧда партийнӧй школа да став вынсӧ сетӧ печатьлы: зільӧ кытшса радиоын шӧр редакторӧн, веськӧдлӧ Перым небӧг лэдзанінын Перым-Коми кытшса юкӧнын.

Кулӧма [[1990 во]]ся [[10 тӧвшӧр|тӧвшӧр тӧлысь 10-ӧд лунӧ]].

== Гижан удж ==
Гижны босьтчӧма школаас велӧдчигас на. Медводдза кывбурсӧ йӧзӧдӧма [[1940 во]]ын. Гижӧма кывбуръяс да висьтъяс. [[1951 во]]ын петӧ кывбуръяса медводдза небӧг — «Югъялӧ шонді». Гижӧма «Рыт и асыв», «Миян-ладорын», «Пӧрысь морт» да мукӧд поэма.

Медводдза прозаа гижӧдӧн лоӧма «Шоныт кепыссез» висьт, мый вылӧ донъялӧма лыддьысьысь. И.А. Минин ставнас йӧзӧдӧма перым коми да роч кывйӧн 26 небӧг.

Некымын кывбур вылӧ гижӧмаӧсь сьыланкывъяс.

[[1958 во]]сянь пырӧ СССР-са гижысь котырӧ. Минин вӧлӧма РСФСР-са гижысь котырлӧн V съездса делегатӧн.

=== Повесьтъяс ===
* Боболь Ванялöн шапка
* Ва увтын пос
* Кыдз шыннялö апостол
* Öтiк лун и öтiк ой
* Паныт уйис тöлiсь
* Чöвпан мыс дын
* Чекистлöн сьöлöм

=== Висьтъяс ===
* Баитны охота
* Басöк кикимора
* Боболь Ванялöн шапка
* Веретя
* Вижлок Пронялöн медбöрья ой 
* Вот тэныт и Ошпинь
* Деревенскöй згальник
* Комолöй чёрт
* Кыдз менö колдунняöн шуисö
* Макарихалöн счастье
* Макся
* Медбöрья супоней
* Ойся цветтэз ([[коми кыв|комиӧдӧма:]] Войся дзоридзьяс [висьт] // [[Войвыв кодзув (журнал)|«Войвыв кодзув»]]. [[2018 во|2018]]. — 2 №. — Л.б. 46—59.)
* Оча морос
* Посок
* Свадьба панытö
* Супоней
* Таво гожумнас
* Тулыс горалö 
* Тумана ойö
* Чегöм йыла тополь ([[коми кыв|комиӧдӧма]]: Чегӧм йыла тополь [висьт] // [[Войвыв кодзув (журнал)|«Войвыв кодзув»]]. [[2018 во|2018]]. — 2 №. — Л.б. 46—59.)
* Шоныт кеписсез
* Шедiс

=== Пьеса ===
* Кокоринлöн карьера

== Небӧгъяс ==
=== Проза комиöн ===
* Чöвпан мыс дын. [[1962]]
* Таво гожумнас. [[1963]]
* Оча морос. [[1964]]
* Паныт уййис тöлiсь. [[1968]]
* Ва увтын пос. [[1970]]
* Боболь Ванялöн шапка. [[1970]]
* Кайскöй волок. [[1982]]
* Оча морос. [[1988]]

=== Кывбуръяс комиӧн ===
* Югьялö шонді. [[1951]]
* Туйын и гортын. [[1954]]
* Тэнат асыв. [[1957]]
* Шоррез визывтöны. [[1961]]
* Дивья. [[1967]]
* Менам бипур. [[1976]]
* Дивья. [[1985]]
* Коми край тэ менам. [[1991]]

=== Челядьлы ===
* Мийö быдмам. [[1959]]
* Чачасин. [[1981]]

== Наградаяс ==
* [[1941—1945 воясӧ Айму вӧсна Ыджыд тышын Германия весьтын Вермӧмысь (медаль)|«1941—1945 воясӧ Айму вӧсна Ыджыд тышын Германия весьтын Вермӧмысь»]] медаль 
* [[Владимир Ильич Ленин чужӧмсянь 100 во тыригкежлӧ (тшупӧда паса медаль)|«Владимир Ильич Ленин чужӧмсянь 100 во тыригкежлӧ»]] тшупӧда паса медаль ([[1970]])
* Перым обласьтса А. Гайдар нима литературнӧй премия.

== Ӧшмӧсъяс ==
* Минин Иван Алексеевич // [[Войвыв кодзув (журнал)|«Войвыв кодзув»]]. [[2018 во|2018]]. — 2 №. — Л.б. 46.
* Минин Иван Алексеевич // Город на Иньве: Кудымкар: годы и люди. — [[Пермь]], [[1997]]. — С. 150.
* Коми-пермяцкие писатели: Биографический справочник для образовательных учреждений. В 2 ч. Часть I. / Авт.-сост. Н.А. Мальцева. — [[Кудымкар]], [[2006]]. — С. 5—6.
* Коми-Пермяцкий автономный округ на рубеже веков / Сост. Л. П. Ратегова. — [[Кудымкар]]: Коми-Пермяц. кн. изд-во, [[2000]]. — С. 233.
* Минин Иван Алексеевич // Писатели Пермской области: биобиблиогр. спр. / сост. В. А. Богомолов. — [[Пермь]]: Книга, [[1996]]. — С. 109—111.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Персоналия:Перымса коми гижысьяс]]
[[Категория:Чужисны 1926 воын]]
[[Категория:Чужисны тӧвшӧр тӧлысь 3-ӧд лунӧ]]
[[Категория:Кулісны тӧвшӧр тӧлысь 10-ӧд лунӧ]]
[[Категория:Кулісны 1990 воын]]
