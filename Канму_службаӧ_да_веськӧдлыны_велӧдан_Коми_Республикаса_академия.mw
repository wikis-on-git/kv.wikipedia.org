==Историяысь лист бокъяс==

«[[Коми АССР]]-ын канмуса служащӧйясӧс, юрнуӧдысь уджалысьясӧс да рыночнӧй экономикаса специалистъясӧс дасьтӧм котыртӧм йылысь» Коми ССР-са министръяс Сӧветлӧн 1992.03.09 лунся 112 №-а шуӧмӧн вӧлі вынсьӧдӧма Коми республиканскӧй отрасльяскостса кадрӧвӧй шӧринлысь подувпуктас да сійӧс уджӧданног. Нинӧмсянь заводитӧмӧн вит во чӧжӧн Шӧринса уджалысьяс вӧчисны вывті уна.

Тайӧ сетіс позянлун  [[Коми Республикаса Юралысь]]лӧн 1996.04.18 лунся 107 №-а Индӧд серти  вӧчны сійӧс Коми Республикаса Юралысь бердын Канму службаӧ да веськӧдлыны велӧдан Коми республикаса академияӧн.Академиялӧн медводдза ректорӧн лоис  философскӧй наукаса кандидат Валентина Николаевна Котельникова, коді водзті юрнуӧдліс Коми кадрӧвӧй шӧринӧн.Талун академия велӧдӧ татшӧм векся специальносьтъяс серти, кыдзи «Документоведение да архивоведение», «Персоналӧн веськӧдлӧм», «Юриспруденция», «Канмусянь да муниципальнӧй веськӧдлӧм», «Экономика», «Менеджмент», а сідзжӧ сетӧ уджсикасын тӧдӧмлунъяс содтӧд сетан да вузбӧрся велӧдан уджтасъяс серти (аспирантура).

2002 воын академияӧн веськӧдлӧмӧ босьтчис выль ректор — политическӧй наукаса доктор, профессор Валерий Владимирович Грибанов.Коми Республикаса Юралысь [[Торлопов Владимир Александрович|В.А.Торлопов]]лӧн корӧм серти сійӧ воис Сыктывкарӧ  Санкт-Петербургысь, кӧні сійӧ уджаліс Рытыв-Войвыв канму служба академияын дінму уджтасъяс кузя проректорӧн. Сы водзын сулалісны татшӧм медшӧр могъяс: аддзыны велӧдан заведениеӧ штатнӧй велӧдысьясӧс да бура котыртны велӧдан удж.

Академияыс талун — дзик ӧти татшӧм велӧдчанін. Бур тӧдӧмлунъяс тані босьтӧны лицензионнӧй корӧмъяс серти лӧсьӧдӧм библиотека тшӧт весьтӧ. Студентъяслы тані позьӧ босьтны тӧдӧмлунъяс компьютернӧй классъясын, кытчӧ сувтӧдӧма ӧнія техника да став колана уджтас продуктсӧ, кӧні позьӧ пырӧдчыны электроннӧй библиотечнӧй системаясӧ да юӧр базаясӧ. Водзӧ вылӧ планъясын — вуджны вузӧн веськӧдлан электроннӧй система вылӧ. Муниципальнӧй юкӧнъяс сӧвмӧдӧм вылӧ канмусянь отсӧг сетан да меставывса асвеськӧдлан олнаподув уджмогъяс збыльмӧдӧм вылӧ условиеяс лӧсьӧдан федеральнӧй торъя мога уджтас серти (2000-2014 вояс) академияын котыртӧма Меставывса асвеськӧдлан органъяслы отсӧг сетан да найӧс нуӧдан шӧрин. Шӧринлӧн медшӧр могъясӧн лоӧны: дугдывтӧг велӧдны меставывса  асвеськӧдлан органъяслы кадръяс да содтыны налысь квалификациясӧ, а сідзжӧ  сетны  меставывса  асвеськӧдлан органъяслы, меставывса асвеськӧдлан бӧрйӧм чина йӧзлы  методическӧй, консультативнӧй да юӧръясӧн отсӧг  меставывса  асвеськӧдлӧм сӧвмӧдӧм йылысь юалӧмъяс кузя.

2011 вося рака тӧлысь 1 лунӧ Коми Республикаса Юралысь В.М.Гайзер индіс академияса выль ректорӧн Нина Александровна Нестероваӧс да пуктіс академия водзӧ выль могъяс: бурджыка дасьтыны канмуса да муниципальнӧй служащӧйясӧс да кыпӧдны налысь квалификациясӧ, а сідзжӧ кыпӧдны тӧдчанлунсӧ административнӧй реформа олӧмӧ пӧртӧмлысь да «электроннӧй веськӧдлан котыр» проектлысь, кодъяс, кыв шутӧг, лоӧны збыльмӧдӧмаӧсь.
