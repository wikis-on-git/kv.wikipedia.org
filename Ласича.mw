'''Ласича''' ({{lang-la|Mustela nivalis}}; {{lang-ru|ласка}}) – тайö [[тулан]] рöдысь вöрса [[пемӧс]].
== Ыджда да рöм ==
Тайö пемöсыслöн уна öткодьлуныс [[сьöдбöж]]кöд. Сы кодь жö пельк да чувкöс, кокыс дженьыд, ичöтик юрыс вöсни да кузь голяа. Татшöм öткодялан подув сертиыс кöнсюрö весиг лöсьöдöмаöсь пемöсыслысь нимсö. Шуам, [[мари]] кывйын коляйос, кодлöн вежöртасыс, комиöдны кö, «шыр сьöдбöж». Но вывтырнас жебджык да бöж йылыс туша рöмсьыс оз торъяв – тöвнас быдлатi сылöн дзик еджыд, гожöмнас рудов.
== Паськалöм ==
Олö-вылö ласича сьöдбöжысь на паськыдджыка: [[Европа]]ын, Войвыв [[Африка]]ын, [[Войвыв Америка]]ын да [[Азия]]лöн унджык юкöнас. Россияын оз паныдасьлы сöмын [[Вой саридз дiяс]] вылын да [[Таймыр кöдж]]лöн войвывланяс. Оз пов овмöдчыны ыбъяс бердын да [[сикт]]ъяс гöгöрын. Но öтдортö сьöдбöжлысь олан местаяссö. Сьöд вöраинъяс оз жö лöсявны сылы. Нюдз тушанас змей моз кокньыда писькöдчö лöп-ёг да из чукöръяс пöвсттi. Вермö вöтлысьны [[шыр]]ъяс бöрся налöн мупытшса ветлан туйясöдыс.
== Поздйысьöм ==
Позтырас кызвыныслöн овлывлö 5 либö 7 пи. Корсюрö чужтывлöны и дас кыкöс. Ласичапиян синмасьöны куим [[вежон]] кольöм бöрын. Котырыс разалö [[гожӧм]] помасигöн либö [[ар|арнас]], кор томъясыс лоöны мамныскöд öтыдждаöсь нин.
== Оласног да сёян == 
Нэм чöжыс олö пыр öти местаын. Кыйсян угоддьöсö лун-вой кытшовтан ылнаыс куим километрысь унджык оз овлы. Айыслöн да эньыслöн оланiныс абу öтувъя – быдöнлöн аслас кытш. Пöткöдчö ласича яя сёянöн. Медся ёна радейтö кутавны [[шыр|шыръясöс]] да [[крыса|крысаясöс]]. Тшапйöдлö кыйдöссö юрöдыс да босьтö ловсö налысь юр лысö курччалöмöн. Пöтмöныс сылы колö öти шыр. Но заптывлö ёна унджык – кызьöдз кымын.

Яй сёйысь пемöсъяс пöвстын ласича медся ичöт вöрпа. Но пöльзаыс вöр-валы сысянь зэв ыджыд, оз сет помтöг рöдмыны-паськавны шыр-крысалы да. Во чöжöн öти ласича бырöдö кык-ö-куим сюрс быдсикас гужгысь-йирысьöс, кодъяс тшыкöдöны [[быдмӧг|быдмöгъясöс]].

Пемöсъясöс туялысьяслöн висьталöм серти, том ласичаясöс пö кокньыда позьö мевйöдны. Татшöм быдтан вöрпаясыс пö лоöны зэв сибыдöсь видзысь-вердысьясыс дiнö. Оз öд прöстö рочьяс шуны ласкаöн да ласичаöн.

Гортса ласичаяс [[кань|каньясысь]] на бурджыка видзöны олан керкаяссö шыръясысь да крысаясысь. Сы вöсна, мый куталöны кузь бöжаясöс оз сöмын ортсö петалiганыс, но и позъяс пырöмöн. Сэки ласичаяс бырöдöны верстьöясыскöд тшöтш налысь уна лыда йылöмсö. Весиг медся гырысь крысаяскöд паныдасигöн оз повзьыны да кежны бокö, а помöдз косясьöны накöд. Бур оласногсö тöд вылын кутöмöн ласичаясöс пыртöма видзан вöрпаяс лыдö. Сы вöсна найöс кыйны оз позь.
== Рöдвуж кыв вылын ==
Комиысь öтдор ласича нимöн вöдитчöны тшöтш [[коми пермякъяс|перымса комияс]] да [[удмуртъяс]]. Но тайö абу важся кыв. Куимнан рöдвуж войтырыс тайö нимсö босьтöмаöсь [[рочьяс|рочьяслысь]]. Но эмöсь и ас нимъяс: [[удораса|удорасалöн]] ''учи-кычи'', [[удмуртъяс]]лöн ''тöдьы чайы''.
== Öшмöс ==
* [[Ракин Анатолий Николаевич|Ракин А.Н.]] Ласича // [[Би кинь (журнал)|Би кинь]], [[2009]]. – 12 №.
[[Категория:Пемӧсъяс]]

[[an:Mustela nivalis]]
[[ang:Ƿesle]]
[[ay:Jisk'a achuqalla]]
[[az:Adi gəlincik]]
[[be:Ласка]]
[[bg:Невестулка]]
[[br:Kaerell]]
[[ca:Mostela]]
[[ce:Дингат]]
[[cs:Lasice kolčava]]
[[cv:Шăши юс]]
[[cy:Gwenci]]
[[da:Brud (dyr)]]
[[de:Mauswiesel]]
[[en:Least weasel]]
[[eo:Vizelo]]
[[es:Mustela nivalis]]
[[et:Nirk]]
[[eu:Erbinude]]
[[fa:راسو]]
[[fi:Lumikko]]
[[fr:Belette]]
[[frr:Huarem (slach)]]
[[fy:Wezeling]]
[[gd:Neas bheag]]
[[gl:Donicela]]
[[gn:Europa mykurẽ]]
[[he:חמוס השלגים]]
[[hr:Lasica]]
[[hu:Menyét]]
[[it:Mustela nivalis]]
[[ja:イイズナ]]
[[ka:დედოფალა]]
[[kbd:Ужьэ]]
[[kk:Аққалақ]]
[[koi:Учкись]]
[[lt:Žebenkštis]]
[[ltg:Luoceina]]
[[lv:Zebiekste]]
[[mhr:Коляйос]]
[[mrj:Каляиӓш]]
[[myv:Чомболкс]]
[[nah:Cōzamatl]]
[[nl:Wezel (dier)]]
[[nn:Snømus]]
[[no:Snømus]]
[[nv:Dlǫ́ʼii yázhí]]
[[oc:Mostèla]]
[[pcd:Moutòle]]
[[pl:Łasica]]
[[pt:Doninha]]
[[qu:Uchuy achuqalla]]
[[ro:Nevăstuică]]
[[ru:Ласка]]
[[sc:Ana e mele]]
[[se:Nirpi]]
[[sk:Lasica myšožravá]]
[[sl:Mala podlasica]]
[[sr:Ласица]]
[[sv:Vessla]]
[[th:เพียงพอนสีน้ำตาล]]
[[tl:Mustela nivalis]]
[[tr:Bayağı gelincik]]
[[udm:Юрмег]]
[[ug:كىچىك سېسىق كۈزەنى]]
[[uk:Ласка мала]]
[[vi:Triết bụng trắng]]
[[vls:Wezel]]
[[wa:Marcote]]
[[zh:伶鼬]]
