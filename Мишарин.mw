'''Мишарин''' — коми йӧз пӧвстын тшӧкыда паныдасьлысь [[ов]]. 

Тайӧ овыс паськыда тӧдса [[Эжва]] катыдын — [[Кулӧмдін район|Кулӧмдін]] да [[Кӧрткерӧс район|Кӧрткерӧс районъясын]].

Кыдзи гижӧ коми овъяс [[туялысь]] [[Плесовский Фёдор Васильевич|Плесовский Ф.В.]] "Комиын овъяс" небӧгын, медводдза Мишаринъяс вӧлӧмаӧсь [[Висер (Кӧрткерӧс район)|Висер]] [[погост]]са [[Ыджыдвидз (Кӧрткерӧс район)]] грездын. Сэні олӧмаӧсь куим вок: «Сидорко Федоров сын Мишарин, Терешка Федоров сын Мишарин». Сылӧн пиыс – Епифанко – гӧтырыскӧд мунӧма [[Сибыр]]ö. Коймӧд вокыс — «Васька Федоров сын Мишурин» Аврамко да Федко пияныскӧд мунӧма выль погостӧ – [[Кулӧмдін]]ö. 

[[1720 во]]ын Мишаринъяслӧн Ыджыдвиддзын вӧлӧма куим овмӧс, [[Кулӧмдін]]ын — кӧкъямыс, [[Важкуръя (Кӧрткерӧс район)|Важкурьяын]] – куим.

Роч йӧз пӧвстын Мишарин важ овъяс лыдас абу, эм Мишурин: «Мишурин Василий Михайлович Обрюта, дворцовый дьяк» (1530-1550 вояс); «Семен Обрютин Мишурин, XVI-ӧд нэм шӧр» («Ономастикон»).

Ф.В. Плесовский чайтӧ, мый Эжва катыдса Мишаринъяс — «мишура» кывсянь (Кулӧмдінӧ мунысь Мишаринсӧ [[Йӧзӧс гижалан небӧг]]ын пасйӧма Мишуринӧн). «Мишура»-ыс — эзысь да зарни сунисъясӧн мичмӧдӧм новланторъяс; «мишурникыс» — мича паськӧм вӧснаыс вылӧ пуксьысь морт.

==Нималана йӧз==
* [[Мишарин Алексей Иванович]] ([[1903]]—[[1977]]) — [[Социалистическӧй уджвывса Герой]], хирург.
* [[Мишарина Нина Петровна]] (чужис [[1931]]) — [[Коми АССР|Коми АССР-са]] [[Коми АССР-са школаясын нимӧдана велӧдысь|нимӧдана велӧдысь]].
* [[Мишарина Александра Петровна]] ([[1946]]—[[2013 во|2013]]) — [[коми кыв|коми]] [[коми гижысьяс анбур серти|гижысь]].
* [[Мишарин Алексей Васильевич]] ([[1949]]) — [[коми кыв|коми]] [[коми гижысьяс анбур серти|гижысь]].
* [[Мишарин Александр Николаевич]] (чужис [[1939]]) — [[Рочму|роч]] драматург да сценарист.
* [[Мишарин Александр Сергеевич]] (чужис[[1959]]) — [[Рочму|роч]] политик, [[Свердловск обласьт]]ӧн веськӧдлысь.

== Ӧшмӧсъяс ==
* [[Плесовский Фёдор Васильевич|''Плесовский Ф.В.'']] Комиын овъяс / Сост. [[Жеребцов Игорь Любомирович|''И.Л. Жеребцов'']]. — [[Сыктывкар]], [[1997]]. — 141 с.

[[Категория:Коми овъяс]]
