'''Мишарин''' – коми йöз пöвстын тшöкыда паныдасьлысь [[ов]]. 

Тайö овыс паськыда тöдса [[Эжва]] катыдын – [[Кулӧмдiн район|Кулӧмдiн]] да [[Кӧрткерӧс район|Кӧрткерӧс районъясын]].

Кыдзи гижö коми овъяс [[туялысь]] [[Плесовский Фёдор Васильевич|Плесовский Ф.В.]] "Комиын овъяс" небӧгын, медводдза Мишаринъяс вöлöмаöсь [[Висер (Кӧрткерӧс район)|Висер]] [[погост]]са [[Ыджыдвидз (Кӧрткерӧс район)]] грездын. Сэнi олöмаöсь куим вок: «Сидорко Федоров сын Мишарин, Терешка Федоров сын Мишарин». Сылöн пиыс – Епифанко – гöтырыскöд мунöма [[Сибыр]]ö. Коймöд вокыс – «Васька Федоров сын Мишурин» Аврамко да Федко пияныскöд мунöма выль погостö – [[Кулӧмдiн]]ö. 

[[1720]] воын Мишаринъяслöн Ыджыдвиддзын вöлöма куим овмöс, [[Кулӧмдiн]]ын – кöкъямыс, [[Важкурья (Кӧрткерӧс район)|Важкурьяын]] – куим.

Роч йöз пöвстын Мишарин важ овъяс лыдас абу, эм Мишурин: «Мишурин Василий Михайлович Обрюта, дворцовый дьяк» (1530-1550 вояс); «Семен Обрютин Мишурин, XVI-öд нэм шöр» («Ономастикон»).

Ф.В. Плесовский чайтö, мый Эжва катыдса Мишаринъяс – «мишура» кывсянь (Кулöмдiнö мунысь Мишаринсö [[Йöзöс гижалан небöг]]ын пасйöма Мишуринöн). «Мишура»-ыс – эзысь да зарни сунисъясöн мичмöдöм новланторъяс; «мишурникыс» - мича паськöм вöснаыс вылö пуксьысь морт.

==Нималана йöз==
* [[Мишарин Алексей Иванович]] ([[1903]]-[[1977]]) - [[Социалистическöй уджвывса Герой]], хирург.
* [[Мишарина Нина Петровна]] (чужис [[1931]]) - [[Коми АССР]]-са заслуженнöй велöдысь.
* [[Мишарина Александра Петровна]] (чужис [[1946]]) - [[коми гижысь]].
* [[Мишарин Александр Николаевич]] (чужис [[1939]]) — роч драматург да сценарист.
* [[Мишарин Александр Сергеевич]] (чужис[[1959]]) — роч политик, [[Свердловск обласьт]]ӧн веськӧдлысь.

== Ӧшмӧсъяс ==
* ''Плесовский Ф.В.'' Комиын овъяс / Сост. [[Жеребцов Игорь Любомирович|''И.Л. Жеребцов'']]. - [[Сыктывкар]], [[1997]]. - 141 с.

[[Категория:Коми овъяс]]

[[de:Mischarin]]
[[en:Misharin]]
[[fr:Micharine]]
[[ru:Мишарин]]
