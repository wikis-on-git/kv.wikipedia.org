{{Персоналия}}
'''Зубов Андрей Никифорович''' ([[1899 во|1899]]—[[1937 во|1937]], гусянимыс '''Питю Ӧньӧ''') — [[Перым коми кыв|перым коми]] [[Коми гижысьяс анбур серти|поэт]], перым коми литературалы подув пуктысь.

== Олан туй ==
Андрей Зубов чужӧма [[1899 во]]ся [[25 вӧльгым|вӧльгым тӧлысь 25-ӧд лунӧ]] [[Кудымкар район]]са [[Вылыс Иньва (Кудымкар район)|Вылыс Иньва]] сиктын. Помалӧма начальнӧй школа, [[1916 во]]ын — Юрласа вылыс начальнӧй училишӧ. Уджавлӧма телеграфистӧн Кудымкарса связь контораын [[1919 во]]ся [[лӧддза-номъя тӧлысь]]ӧдз. Ӧтилаын гижӧны, мый сійӧс мобилизуйтӧны «еджыд армияӧ», мӧдлаын — Гӧрд армияӧ, кӧні служитӧма москваса 51-ӧд стрелкӧвӧй дивизияын [[1922 во]]ӧдз.

[[1922 во]]ся [[5 ода-кора|ода-кора тӧлысь 5-ӧд лунӧ]] демобилизируйтчӧма. Сэсся [[Сыктывкар]]ын велӧдчӧма Коми институтын да уджалӧма [[Коми небӧг лэдзанін]]ын.

[[1922 во]]ын бергӧдчӧма [[Кудымкар]]ӧ: секретаралӧма Кудымкарса райпросын, ӧттшӧтш велӧдӧма [[перым коми кыв]] II тшупӧда школаын. Та кадӧ жӧ асшӧра лӧсьӧдӧма чужан кыв грамматика. Вӧзйӧма чужан кывйӧн нуӧдны «Коми рыттэз» лекция-концертъяс.

[[1923 во|1923]]—[[1926 во]]ясӧ велӧдчӧма Перым университетын. Помалӧм бӧрас уджалӧма Перым-Коми кытшса Исполкомлӧн Президиум бердын туялан бюроын. Дасьтӧма велӧдан небӧгъяс, лӧсьӧдӧма кыв гижанног да терминъяс.

[[1934 во]]ся [[кӧч тӧлысь]]ӧ А. Зубов пырӧма Перымса биологическӧй научно-исследовательскӧй институтбердса аспирантураӧ, кысянь сійӧс мӧдӧдӧны И.В. Мичурин нима НИИ-ӧ Мичуринск карӧ.

[[1937 во]]ся [[моз тӧлысь]]ын сійӧс арестуйтӧма да мыждӧма контрреволюционнӧй повстанческӧй котырын зільӧмысь да [[Германия]]са разведка вылӧ уджалӧмын. Питю Ӧньӧӧс лыйлӧмаӧсь [[1937 во]]ся [[8 кӧч|кӧч тӧлысь 8-ӧд лунӧ]]. Реабилитируйтӧма [[1956 во]]ся [[13 тӧвшӧр|тӧвшӧр тӧлысь 13-ӧд лунӧ]].

== Гижан удж ==
[[1923 во]]ын [[Сыктывкар]]ын йӧзӧдӧма медводдзаысь перым коми кывйӧн «Горадзуль» кывбур чукӧр, кытчӧ пырисны тшӧтш и Питю Ӧньӧлӧн кывбуръясыс.

[[1925 во]]ын [[Москва]]ын петӧма «Новая жизнь» лыддьысян небӧг, мый вӧлі лӧсьӧдӧма Андрей Зубов. Сёрӧнджык сылӧн петӧны Москваын «Эн-джа» («Мыйкӧ») кывбур чукӧр да «Виль туй вылӧт» поэма.

[[1935 во]]ын А. Зубов гижӧма «Пемыт ой пырйӧт» медводдза перым коми пьеса. Сы серти спектакль вӧлі пуктӧма Кудымкарса драма театрын да петкӧдлӧма [[1937 во]]ын [[Екатеринбург|Свердловскын]] Урал войтырса Олимпиада дырйи.

[[1935 во]]ын [[Кудымкар]]ын йӧзӧдӧма Андрей Зубовӧн дасьтӧм перым коми мойд чукӧр.

Питю Ӧньӧ — СССР-са гижысь котырӧ пырысь.

== Небӧгъяс ==
=== Перым комиӧн ===
* ''Питю Ӧньӧ (А. Зубов).'' Бӧрйӧм произведеннёэз. — [[Кудымкар]]: Коми-Пермяцкӧй отделеннё, [[1969]]. — 54, [1] с.
* ''Зубов А.Н., Лихачёв М.'' Бӧрйӧм произведеннёэз. — [[Кудымкар]]: Пермскӧй книжнӧй издательство, Коми-пермяцкӧй отделеннё, [[1989]]. — 438, [1] с.

=== Эст кывйӧн ===
* ''Pitju Önjö'' // Kevadhommik: soome-ugri luuleklassikat II / koost. ja tõlk. A. Valton; kirjand.: E. Vingiano, P. Martins. — [[Таллинн|Tallinn]], [[2002 во|2002]]. — Lk. 209-229. (Эст да перым коми кывйӧн).

== Ӧшмӧсъяс ==
* [http://www.nbrkomi.ru/page/4098 Коми республикаса Национальнӧй небӧгаинын А.Н. Зубов йылысь]
* [http://kpolibrary.ucoz.ru/publ/pisateli_komi_permjackogo_okruga/zubov_andrej_nikiforovich_biografija/5-1-0-9 Моя любимая библиотека]
* Зубов Андрей Никифорович // Коми-Пермяцкий автономный округ на рубеже веков: справочное пособие. — [[Кудымкар]]: Коми-Перм. кн. изд-во, [[2000 во|2000]]. — С. 232.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Персоналия:Перымса коми гижысьяс]]
[[Категория:Чужисны 1899 воын]]
[[Категория:Кулісны 1937 воын]]
