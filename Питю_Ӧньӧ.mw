'''Зубов Андрей Никифорович''' ([[1899 во|1899]]—[[1937 во|1937]], гусянимыс '''Питю Ӧньӧ''') — [[Перым коми кыв|перым коми]] [[Коми гижысьяс анбур серти|поэт]], перым коми литературалы подув пуктысь.

== Олан туй ==
Андрей Зубов чужӧма [[1899 во]]ся [[25 вӧльгым|вӧльгым тӧлысь 25-ӧд лунӧ]] [[Кудымкар район]]са [[Вылыс Иньва (Кудымкар район)|Вылыс Иньва]] сиктын. Помалӧма начальнӧй школа, [[1916 во]]ын — Юрла сиктса училишӧ. Уджавлӧма телеграфистӧг. [[1919 во|1919]]—[[1922 во|1922 воясӧ]] служитӧма Гӧрд Армияын.

[[1922 во]]ын [[Сыктывкар]]ын велӧдчӧма Коми институтын да уджалӧма [[Коми небӧг лэдзанін]]ын. [[1922 во]]сянь олӧма [[Кудымкар]]ын: велӧдӧма [[перым коми кыв]] II тшупӧда школаын. Та кадӧ жӧ асшӧра лӧсьӧдӧма чужан кыв грамматика. Вӧзйӧма чужан кывйӧн нуӧдны «Коми рыттэз» лекция-концертъяс.

[[1923 во|1923]]—[[1926 во|1926 воясӧ]] велӧдчӧма Перым университетын. Помалӧм бӧрас уджалӧма е Перым-Коми кытшса Исполкомлӧн Президиум бердын туялан бюроын. Дасьтӧма велӧдан небӧгъяс, лӧсьӧдӧма кыв гижанног да терминъяс.

Питю Ӧньӧӧс лыйлӧмаӧсь [[1937 во]]ся [[8 кӧч|кӧч тӧлысь 8-ӧд лунӧ]]. Реабилитируйтӧма [[1956 во]]ын.

== Гижан удж ==
[[1923 во]]ын [[Сыктывкар]]ын йӧзӧдӧма медводдзаысь перым коми кывйӧн «Горадзуль» кывбур чукӧр, кытчӧ пырисны тшӧтш и Питю Ӧньӧлӧн кывбуръясыс.

[[1925 во]]ын [[Москва]]ын петӧма «Новая жизнь» лыддьысян небӧг, мый вӧлі лӧсьӧдӧма Андрей Зубов. Сёрӧнджык сылӧн петӧны Москваын «Эн-джа» («Мыйкӧ») кывбур чукӧр да «По новому пути» поэма.

[[1935 во]]ын А. Зубов гижӧма медводдза перым коми пьеса. Сы серти спектакль вӧлі пуктӧма Кудымкарса драма театрын да петкӧдлӧма [[1937 во]]ын [[Екатеринбург|Свердловскын]] Урал войтырса Олимпиада дырйи.

[[1935 во]]ын [[Кудымкар]]ын йӧзӧдӧма Андрей Зубовӧн дасьтӧм перым коми мойд чукӧр.

Питю Ӧньӧ — СССР-са гижысь котырӧ пырысь.

== Небӧгъяс ==
== Ӧшмӧсъяс ==
* [http://www.nbrkomi.ru/page/4098 Коми республикаса Национальнӧй небӧгаинын А.Н. Зубов йылысь]
* [http://kpolibrary.ucoz.ru/publ/pisateli_komi_permjackogo_okruga/zubov_andrej_nikiforovich_biografija/5-1-0-9 Моя любимая библиотека]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Чужисны 1899 воын]]
[[Категория:Кулісны 1937 воын]]
