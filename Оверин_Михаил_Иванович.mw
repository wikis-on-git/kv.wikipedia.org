{{Персоналия}}
'''Оверин Михаил Иванович''' ([[1954]]) — [[коми кыв|коми]] [[Комиын шылад тэчысьяс|шылад тэчысь]].

== Олан туй ==
Михаил Оверин чужӧма [[1954-ӧд во]]ся [[урасьӧм тӧлысь 18-ӧд лун]]ӧ Коми АССР-ын [[Сыктывдін район]]са [[Яснӧг (Сыктывдін район)|Яснӧг]] [[посёлок]]ын. [[1961]]—[[1971-ӧд во]]ясӧ велӧдчӧма [[Выльгорт (Сыктывдін район)|Выльгортса]] шӧр школаын, [[1971]]—[[1977-ӧд во|1977-ӧдъясын]] — Сыктывкарса шылада училишӧын «Баянист» специальносьт серти. [[1985]]—[[1990-ӧд во]]ясын уджысь орӧдчытӧг велӧдчӧма [[Перым]]са культура институтын «Культурно-просветительнӧй удж котыртысь» специальносьт серти. [[1977-ӧд во]]сянь уджалӧ [[Сыктывдін район]]са Культура керкаын концертмейстерӧн. 

== Шылад тэчӧм ==
Михаил Оверин — асшӧр шылад тэчысь, гижӧма 100 сайӧ сьыланкыв. Дасьтӧма да лэдзӧма кык компакт-диск: «Тебе пою, мой Сыктывдин!» ([[2006]]) (Выльгорт сиктлы 420 во тыригкежлӧ) да «Козин» челядьлы сьыланкывъяс ([[2013-ӧд во|2013]]). Челядьлы сьыланкывъяссӧ дасьтӧма [[Ванеев Альберт Егорович|Альберт Ванеев]], Надежда Мирошниченко, [[Лодыгин Василий Григорьевич|Василий Лодыгин]], Василий Уляшов да [[Щукин Николай Александрович|Николай Щукинлӧн]] кывбуръяс вылӧ.

Сылысь сьыланкывъяссӧ сьылӧны [[Логинова Лидия Петровна|Лидия Логинова]], [[Булышева Вера Витальевна|Вера Булышева]], [[Пыстина Виктория Владимировна|Виктория Пыстина]], [[Розе Любовь Петровна|Любовь Розе]], а сідзжӧ Сыктывдін районса сьылысь котыръяс.

1994-ӧд восянь быд во пырӧдчылӧма «Василей» республикаса гаж-конкурсӧ. Выль коми сьыланкывъяс лӧсьӧдӧм могысь вермасьӧ «Сьыланкывкӧд коля» республикаса челядь конкурс-фестивальӧ. Унаысь пырӧдчылӧма йӧзкостса сьыланкыв сьылысьяслӧн «Завалинка» ставроссияса фестивальӧ, «Шондібан» республикаса йӧзкостса творчество гажӧ, «Играй, гармонь» республикаса гажӧ. 

Михаил Оверин веськӧдлӧ «Мужики» сьылан котырӧн, ачыс сьылӧ культураын уджалысь ветеранъяслӧн «Сьӧлӧмшӧръяс» ансамбльын.

== Дискъяс ==
* «Тебе пою, мой Сыктывдин!» ([[2006]]) (Выльгорт сиктлы 420 во тыригкежлӧ)
* «Козин» ([[2013-ӧд во|2013]]) (челядь сьыланкывъяс)

== Наградаяс ==
* СССР-са культура министерстволӧн Почёт грамота ([[1981]])
* Коми ССР-са министръяс Сӧветлӧн Почёт грамота ([[1990]])
* Коми Республикаса культура министерстволӧн Почёт грамота ([[1997]])
* Коми Республикаса Почёт грамота ([[1998]])
* Коми Республикаса нимӧдана уджалысь ([[2004]])
* Сыктывдін районса Почёта гражданин ([[2010]])
* Коми Республикаса национальнӧй политика министерстволӧн Почёт грамота ([[2011-ӧд во|2011]])

== Ӧшмӧсъяс ==
* [https://web.archive.org/web/20170610230822/http://www.syktyvdincbs.ru/content/280/KALENDAR_2014.pdf Календарь знаменательных и памятных дат Сыктывдинского района на 2014 год / МБУК «Сыктывдинская централизованная библиотечная система»; Сост. В.Г. Портянкина. — Выльгорт. — 2013. — 56 с.]
* [http://www.syktyvdincbs.ru/writers/76/ Сыктывдін районса шӧр библиотека сайтын М. И. Оверин йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Комиын шылад тэчысьяс]]
[[Категория:Выльгорт сикт овмӧдчӧмин]]
[[Категория:Чужисны 1954 воын]]
