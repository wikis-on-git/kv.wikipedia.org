{{Персоналия}}
'''Некрасов Александр Иванович''' ('''Гамса''', [[1931]]) — [[коми кыв|коми]] [[Коми гижысьяс анбур серти|гижысь]], ас му туялысь, [[Коми АССР-са школаясын нимӧдана велӧдысь]], Коми Республикаса Почёта гражданин.

== Олан туй ==
Александр Некрасов чужӧма [[1931-ӧд во]]ся [[сора тӧлысь 30-ӧд лун]]ӧ [[Коми Республика|Коми АССР-ын]] [[Емдін район]]са [[Гам (Емдін район)|Гам]] [[сикт]]ын. [[1950-ӧд во]]ын помалӧма [[Гам (Емдін район)|Гам]] сиктса шӧр школа да пырӧма велӧдчыны Велӧдысьясӧс дасьтан Коми институтса физика-математика юкӧнӧ. Институт помалӧм бӧрын уджалӧма [[Кӧрткерӧс район]]ысь [[Чӧддін (Кӧрткерӧс район)|Чӧтдінса]] сизмикласса школаын математика да физика велӧдысьӧн. [[1952-ӧд во]]ся [[ӧшым тӧлысь]]сянь [[1954-ӧд во]]ся [[вӧльгым тӧлысь]]ӧдз служитӧма армияын. Армияысь воӧм бӧрын велӧдӧма математика уджалысь том йӧзлӧн [[Айкатыла|Айкатыласа]] школаын. [[1960-ӧд во]]ын уджысь орӧдчытӧг помалӧма [[Коми канмуса педагогика институт]], и сэки жӧ сійӧс индісны [[Гам (Емдін район)|Гам]] сиктын шӧр школаса директорӧн, кӧні уджалӧма [[1993-ӧд во]]ӧдз. Ставнас 39 во уджалӧма велӧдӧм юкӧнын, на пиысь 33 во директоралӧма Гамса школаын.<ref>Некрасова Г. А. «Ме радейта ас муӧс, Гамӧс…» (о краеведческой работе А. И. Некрасова) // Известия Общества изучения Коми края. 2019. — № 2 (19). — С. 120.</ref>

== Гижан удж ==
Александр Некрасовлӧн петӧма кык кывбур чукӧр: «Восьтіс ӧшиньсӧ кыа» да «Авъя лэбач — коми кыв» да «Гӧрд сатин дӧрӧм» висьт чукӧр.

Гижысьӧс бура кутісны тӧдны челядьлы лӧсьӧдӧмторъяс серти. Автор серпасалӧ вӧр-ва, сиктса олӧм, сылӧн кывбуръясын ловзьӧны [[пудъясянкыв]]ъяс да [[нимтысянкыв]]ъяс. Александр Некрасовлӧн висьтъясыс кокниӧсь, наын — олӧмын лоӧмторъяс, казьтылӧмъяс.

[[2015 во]]ын йӧзӧдӧма «Детство, опалённое войной» небӧг, кытчӧ пыртіс [[Емдін район]]са [[Гам (Емдін район)|Гам]] сиктын чужлӧм йӧз йылысь гижӧдъяс, кодъяслӧн челядьдырйиыс веськалӧма [[Айму вӧсна Ыджыд тыш]] вылӧ.

== Мукӧдтор ==
Унаысь сійӧс бӧрйылӧмаӧсь сиктсӧветса депутатӧн, вӧлӧма [[Коми войтырлӧн чукӧртчӧм|Коми войтырлӧн дас Съезд]] вылын делегатӧн, [[Коми му туялан котыр]]лӧн Сӧветӧ пырысьӧн.

Туялӧ велӧдӧм юкӧнлысь историясӧ, Коми мулысь XX нэмся видз-му овмӧс история. Дасьтӧма да лӧсьӧдӧма куим небӧг: «Таланты были, есть и будут» ([[Сыктывкар]], [[2001 во|2001]]), «Они ковали победу» ([[Сыктывкар]], [[2010 во|2010]]), «Детство, опаленное войной» ([[Сыктывкар]], [[2015 во|2015]]).

== Небӧгъяс ==
=== Художествоа небӧгъяс ===
* Восьтіс ӧшиньсӧ кыа: челядьлы кывбуръяс / Серпасаліс В. Клейман. — [[Сыктывкар]]: [[Коми небӧг лэдзанін|Коми кн. изд-во]], [[1987]]. — 24 л.б.
* Авъя лэбач-коми кыв: челядьлы кывбуръяс / Серпасаліс В.С. Порохня. — [[Сыктывкар]]: [[Коми небӧг лэдзанін|Коми кн. изд-во]], [[1990]]. —  32 л.б.
* Гӧрд сатин дӧрӧм: висьтъяс. — [[Сыктывкар]]: [[Коми небӧг лэдзанін|Коми кн. изд-во]], [[1995]]. — 44 л.б.
* Шудыд — тэрыб лэбач: кывбуръяс. — [[Сыктывкар]]: [[Коми небӧг лэдзанін|Коми кн. изд-во]], [[1998]]. — 128 л.б.
* Чужанінӧй менам — мыла сьыланкыв: висьтъяс, мойдъяс, олӧм серпасъяс / Серпасаліс В.А.  Моторин; Ред. [[Белых Иван Ильич|И.И. Белых]]. — [[Сыктывкар]]: [[Эскӧм (небӧг лэдзанін)|Эскӧм]], [[2002]]. — 76 л.б.
* Чужанінӧй менам — мыла сьыланкыв: висьтъяс, мойдъяс, олӧм серпасъяс / Лӧсьӧдіс В.А.  Моторин. — [[Сыктывкар]]: Полиграф-Сервис, [[2005]]. — 157 л.б.
* Чужанінӧй менам — Эжва дорса сикт: сб. песен и частушек на  коми яз. А. Некрасова / МУ «Усть-Вымская МЦБС», Гамская библиотека-филиал; Сост. Е.А. Измайлова. — [[Айкатыла|Айкино]], [[2007]]. — 16 л.б.

=== Туялан небӧгъяс ===
* ''Некрасов А. И.'' Таланты были, есть и будут. — [[Сыктывкар]]: [[Коми небӧг лэдзанін|Коми кн. изд-во]], [[2001-ӧд во|2001]].
* ''Некрасов А. И.'' Они ковали победу. — [[Сыктывкар]]: Полиграф-Сервис, [[2010-ӧд во|2010]].<ref>[http://www.komiinform.ru/news/68011/ Жителям Усть-Вымского района презентовали труд о земляках, которых коснулась Великая Отечественная война // «Комиинформ» юӧр сетан агентство (2010.07.16 лун; рочӧн)]</ref>
* ''Некрасов А. И.'' Детство, опалённое войной / Ред. [[Некрасова Галина Александровна|''Некрасова Г. А.'']] — [[Сыктывкар]]: [[Кола (небӧг лэдзанін)|ООО «Изд-во “Кола”»]], [[2015 во|2015]]. — 184 с.

== Наградаяс ==
* [[Коми АССР-са школаясын нимӧдана велӧдысь]] ([[1984]])
* Емдін районса Почётнӧй олысь ([[2000]])
* «Коми Республика водзын бур уджысь» торъялана пас
* Коми Республикаса Почёта гражданин ([[2017 во|2017]], [[10 моз|моз тӧлысь 10 лун]])<ref>[https://komiinform.ru/news/151697/ Ивану Кулакову и Александру Некрасову присвоены звания «Почетный гражданин» // «Комиинформ» юӧр сетан агентство (2017.08.11 лун; рочӧн)]</ref> 

== Ӧшмӧсъяс ==
* [[Некрасова Галина Александровна|''Некрасова Г. А.'']] «Ме радейта ас муӧс, Гамӧс…» (о краеведческой работе А. И. Некрасова) // Известия Общества изучения Коми края. 2019. — № 2 (19). — С. 120—125.
* [http://www.nbrkomi.ru/kk/ust_vym/pp Коми Республикаса Вужвойтырлӧн небӧгаин]
* [http://www.komiinform.ru/news/68011/ Жителям Усть-Вымского района презентовали труд о земляках, которых коснулась Великая Отечественная война // «Комиинформ» юӧр сетан агентство (2010.07.16 лун; рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Гам сикт овмӧдчӧмин]]
[[Категория:Коми АССР-са школаясын нимӧдана велӧдысьяс]]
[[Категория:Чужисны 1931 воын]]
[[Категория:Коми Республикаса Почёта гражданинъяс]]
