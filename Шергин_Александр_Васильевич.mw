'''Шергин Александр Васильевич''' ([[1789 во|1789]]-[[1837 во|1837]]) — вичкоын уджалысь, чужан му туялысь, [[Коми гижысьяс анбур серти|гижысь]], вуджӧдчысь.

== Олан туй ==
Александр Шергин чужис [[1789 во|1789]] воын. Помаліс Вӧлӧгдаса духовнӧй семинариа, лои медводдза чужан му туялысьӧн. [[Коми гижысьяс анбур серти|Коми гижысь]] [[Доронин Павел Григорьевич|Павел Доронин]] пасйис, мый [[1813 во]]ын на, кор А.В. Шергин вӧлі семинаристӧн, сійӧ вӧчис копия важ летописьысь («старинной летописи усть-вымской Архангельской и Благовещенской церкви и царских грамот»). Тайӧ летописьсӧ ӧні тӧдӧны «Вычегодско-Вымская» либӧ «Коми-Вымская» ним улын да тшӧкыда сы вылӧ ыстысьӧны.

Уна во А.В. Шергин велӧдіс грек кыв, катехизис да священнӧй история [[Совдор уезд]]са училишӧын. Вӧлі протоиерей санын. Вичкоын мукӧд уджалыськӧд комиӧдіс «Выль Кӧсйысьӧм» ([[роч кыв|рочӧн]]: «Новый Завет»). Тайӧ сетіс позянлун нуӧдны службасӧ коми йӧзлы ас чужан кыв вылас. [[1823 во]]ын «Библиаса Роч котырлӧн» ([[роч кыв|рочӧн]]:«Российское Библейское общество») сьӧм вылӧ петіс торъя небӧгӧн «Матвейсянь Евангелие» ([[роч кыв|рочӧн]]: «Евангелие от Матфея»), кодӧс комиӧдіс Александр Шергин. Тайӧ вӧлі комиӧн йӧзӧдӧм медводдза небӧг. 

А.В. Шергин куліс [[Усть-Сысольск]]ын [[1837 во|1837]] воын.

== Ӧшмӧсъяс ==
* [http://history-x.ru/03/24/031.htm Шергин Александр Васильевич]
* [http://parishes.mrezha.ru/parish_persons.php?id=37 Православные приход и монастыри Севера (рочӧн)]

== Ыстӧдъяс ==
<references/>
