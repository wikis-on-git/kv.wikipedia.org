'''Одинцов Алексей Серафимович''' ([[1938]]—[[2009]]) — [[коми кыв|коми]] [[Коми гижысьяс анбур серти|гижысь]], вуджӧдчысь.

== Олан туй ==
* [[1938]], [[17 урасьӧм|урасьӧм тӧлысь 17 лун]] — Чужис [[Коми АССР]]-ын [[Емдiн район]]са [[Айкатыла]] сикт улӧ пырысь [[Митерас]] [[грезд]]ын.
* [[1958]] — Помаліс уджалысь том войтырлысь [[Айкатыла]]са шӧр школа, уджаліс «Емдін» совхозын, электромонтёраліс.
* [[1958]]—[[1962]] — Служитіс армияын, авиацияса механикӧн.
* [[1973]] — Помаліс [[Коми канмуса педагогика институт]], уджаліс [[Коми му (газет)|«Югыд туй»]] газетын литературнӧй сотрудникӧн, корреспондентӧн, ыджыд корреспондентӧн, юкӧдӧн веськӧдлысьӧн.
* [[1981]]—[[2008]] — Уджаліс [[Войвыв кодзув (журнал)|«Войвыв кодзув»]] журналын: медводз кывкутысь секретарӧн, а [[2001]] восянь — юкӧдса редакторӧн.
* [[2009 во|2009]], [[ӧшым тӧлысь]] — Кувсис [[Айкатыла]]ын, гуалӧма сэтчӧс шойнаӧ.

== Гижан удж ==
Медводдза гижӧдыс — «Илля лунӧ» висьт — петавліс [[Войвыв кодзув (журнал)|«Войвыв кодзув»]] журналын [[1966]] воын. 

[[Коми канмуса педагогика институт]]ын велӧдчигӧн А.С. Одинцов кутіс зільны студентъяслӧн литобъединениеын: лэдзисны литгазет да ки помысь гижӧм журнал.

А. Одинцов гижӧ шӧр да ыджыд арлыда челядьлы. Гижӧдъяссьыс бура тӧдчӧ челядь олӧм да психология тӧдӧм. Уга гижӧд пыртӧма челядьлы проза чукӧръясӧ да учебникъясӧ <ref>[[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 44.</ref>.

Сылӧн петавліс некымын небӧг: «Медводдза коса туй» ([[1985]]), «Миян грездса челядь» ([[1987]]), «Пужъявлӧм кӧдза» ([[1992]]), «Парма-мамлӧн пиян» ([[1997]]). 

«Ытва дырйи» висьтсӧ [[Столповский Пётр Митрофанович|Пётр Столповский]] вуджӧдіс [[роч кыв]] вылӧ да «В половодье» ним улын [[2003]] воын йӧзӧдіс [[Москва]]ын «Современная литература народов России» сборникын. А.С. Одинцовлысь гижӧдъяссӧ сідзжӧ вуджӧдлісны [[удмурт кыв|удмурт]], [[мари кыв|мари]], мордва кывъяс вылӧ.

Алексей Одинцов ачыс уна вуджӧдліс: комиӧдліс Коми Республикаса роч гижысь Александр Парначёв, Юрий Коврижных, [[Столповский Пётр Митрофанович|Пётр Столповский]] да мукӧдлысь гижӧдъяссӧ <ref>[[Козлова Елена Васильевна|Козлова Е.]] Шоныда, мича кывъясӧн ... // [[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 62.</ref>. 

Россияса Гижысь котырӧ пырӧ [[2000]] восянь.

[[Войвыв кодзув (журнал)|«Войвыв кодзув»]] литературно-художественнӧй журнал быд тӧлысь бура дасьтӧмысь да ас кадӧ лэдзӧмысь, коми кыв, литература да культура сӧвмӧдӧмӧ ыджыд пай пуктӧмысь [[2007]] воын авторъяслӧн коллективлы сетӧма литература юкӧнын [[Куратов Иван Алексеевич|И.А. Куратов]] нима [[Коми Республика]]са Веськӧдлан котырлысь премиа <ref>[http://www.nbrkomi.ru/kk/ust_vym/pp Коми Республикаса Национальнӧй библиотека]</ref>.

== Небӧгъяс ==
=== Комиӧн ===
* Медводдза кӧса туй: челядьлы висьтъяс / Ред. Б. А. Попов; серпасалiс В. М. Михайлов. — [[Сыктывкар]]: [[Коми небӧг лэдзанін|Коми кн.  изд-во]], [[1985]]. — 72 л.б.
* Миян грездса челядь. — [[Сыктывкар]]: [[Коми небӧг лэдзанін|Коми кн.  изд-во]], [[1987]].
* Пужъявлӧм кӧдза: челядьлы висьтъяс / Ред. А.В. Тентюков; серпасалiс А.А. Размыслов. — [[Сыктывкар]]: [[Коми небӧг лэдзанін|Коми кн.  изд-во]], [[1992]]. — 109 л.б.
* Парма-мамлӧн пиян: челядьлы вӧр-ва йылысь висьтъяс / Серпасалiс Е.В. Сухарева. — [[Сыктывкар]]: [[Коми небӧг лэдзанін|Коми кн.  изд-во]], [[1997]]. — 136 л.б.

=== Небӧг лӧсьӧдысь да редактор ===
* [[Коданёв Иван Васильевич|Коданёв И.В.]] Шувгы, муса Пармаӧй: висьтъяс, мойдъяс, серпасъяс / Лӧсьӧдіс А.С. Одинцов; небӧгсӧ серпасаліс Г.Н. Шарипков. — [[Сыктывкар]]: [[Коми небӧг лэдзанін|Коми кн.  изд-во]], [[2001]]. — 132 л.б.
* [[Некрасов Александр Васильевич|Некрасов А.В.]] Шондібан: кывбуръяс / Ред. А.С. Одинцов; серпасалiс А.М. Гаранин. — [[Сыктывкар]]: [[Коми небӧг лэдзанін|Коми кн.  изд-во]], [[1987]]. — 128 л.б.

== Наградаяс ==
* [[Коми Республикаса нимӧдана уджалысь]] ([[2006]])
* Коми Республикаса Веськӧдлан котырлысь премиа босьтысь ([[2007]])

== Ӧшмӧсъяс ==
* [http://www.nbrkomi.ru/kk/ust_vym/pp Коми Республикаса Национальнӧй библиотека]
* Писатели Коми: биобиблиографический словарь. — [[Сыктывкар]], [[2001]]. — Т. 2. — С. 90-93.
* Календарь знаменательных и памятных дат Республики Коми на 2008 год. — [[Сыктывкар]], [[2007]]. — С. 14.
* [[Ульянов Александр Васильевич|Ульянов А.В.]] Митерасса Ӧльӧксей // [[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 65-72.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Емдін сикт овмӧдчӧмин]]

[[koi:Одинцов Алексей Серафимович]]
