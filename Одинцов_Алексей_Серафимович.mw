{{Персоналия}}
'''Одинцов Алексей Серафимович''' ([[1938]]—[[2009]]) — [[коми кыв|коми]] [[Коми гижысьяс анбур серти|гижысь]], вуджӧдчысь.

== Олан туй ==
Чужӧма [[1938-ӧд во]]ся [[урасьӧм тӧлысь 17-ӧд лун]]ӧ [[Коми АССР]]-ын [[Емдiн район]]са [[Айкатыла]] сикт улӧ пырысь [[Митерас]] [[грезд]]ын. Ичӧтдырсянь сылы лои уджавны муяс да видзьяс вылын, собавны ружьеӧн вӧрті, кыйсьыны, отсасьны Любовь Ивановна мамыслы, коді кольӧма куим челядя дӧваӧн; батьыс усьӧма [[Айму вӧсна Ыджыд тыш]] вылын. [[1958-ӧд во]]ын помалӧма уджалысь том войтырлысь [[Айкатыла]]са шӧр школа, уджалӧма «Емдін» совхозын, электромонтёралӧма.
[[1958]]—[[1962-ӧд во]]ясын служитӧма армияын, авиацияса механикӧн. [[1973-ӧд во]]ын помалӧма [[Коми канмуса педагогика институт]], уджалӧма [[Коми му (газет)|«Югыд туй»]] газетын литературнӧй сотрудникӧн, корреспондентӧн, ыджыд корреспондентӧн, юкӧдӧн веськӧдлысьӧн. [[1981]]—[[2008-ӧд во]]ясын уджалӧма [[Войвыв кодзув (журнал)|«Войвыв кодзув»]] журналын: медводз кывкутысь секретарӧн, а [[2001-ӧд во]]сянь — юкӧдса редакторӧн.

Кулӧма [[2009-ӧд во|2009-ӧд вося]] [[ӧшым тӧлысь 14-ӧд лун]]ӧ [[Айкатыла]]ын, гуалӧма сэтчӧс шойнаӧ.<ref>[http://cultmap.nbrkomi.ru/ru/page/literatura.Pisateli.Odintsov_Aleksey_Serafimovich/ Коми Республикаса Вужвойтырлӧн небӧгаинын А.С. Одинцов йылысь (рочӧн)]</ref>

== Гижан удж ==
Медводдза гижӧдыс — «Илля лунӧ» висьт — петавлӧма [[Войвыв кодзув (журнал)|«Войвыв кодзув»]] журналын [[1966-ӧд во]]ын. 

[[Коми канмуса педагогика институт]]ын велӧдчигӧн А.С. Одинцов кутіс зільны студентъяслӧн литобъединениеын: лэдзисны литгазет да ки помысь гижӧм журнал.

А. Одинцов гижӧ шӧр да ыджыд арлыда челядьлы. Гижӧдъяссьыс бура тӧдчӧ челядь олӧм да психология тӧдӧм. Уна гижӧд пыртӧма челядьлы проза чукӧръясӧ да учебникъясӧ <ref>[[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 44.</ref>. Тшӧкыда йӧзӧдліс и вӧр-ва йылысь гижӧдъяс да пасйӧдъяс. [[Коми АССР-са нимйӧза гижысь|Коми Республикаса нимйӧза гижысь]] [[Юшков Геннадий Анатольевич|Геннадий Юшков]] тадзи гижліс сы йылысь: «Сылӧн гижӧдъясын вӧр-васӧ да коми кывсӧ оз позь торйӧдны, сідз жӧ, кыдзи войвыв юяснымӧс парма-вӧрсьыс»  <ref>[[Козлова Елена Васильевна|Козлова Е.]] Шоныда, мича кывъясӧн ... // [[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 62.</ref>. Коми гижысь [[Торопов Иван Григорьевич|Иван Торопов]] донъяліс тадзи: «Алексей гижӧ сы йылысь, мый бура тӧдӧ. Торъя лӧсьыда да стӧча сійӧ гижӧ войввыв вӧр-ва да кыйсьӧм йылысь». 

Сылӧн петавліс некымын небӧг: «Медводдза коса туй» ([[1985]]), «Миян грездса челядь» ([[1987]]), «Пужъявлӧм кӧдза» ([[1992]]), «Парма-мамлӧн пиян» ([[1997]]). 

«Ытва дырйи» висьтсӧ [[Столповский Пётр Митрофанович|Пётр Столповский]] вуджӧдіс [[роч кыв]] вылӧ да «В половодье» ним улын [[2003]] воын йӧзӧдіс [[Москва]]ын «Современная литература народов России» сборникын. А.С. Одинцовлысь гижӧдъяссӧ сідзжӧ вуджӧдлісны [[удмурт кыв|удмурт]], [[мари кыв|мари]], мордва кывъяс вылӧ.

Алексей Одинцов ачыс уна вуджӧдліс: комиӧдліс Коми Республикаса роч гижысь Александр Парначёв, Юрий Коврижных, [[Столповский Пётр Митрофанович|Пётр Столповский]] да мукӧдлысь гижӧдъяссӧ <ref>[[Козлова Елена Васильевна|Козлова Е.]] Шоныда, мича кывъясӧн ... // [[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 62.</ref>. 

Россияса Гижысь котырӧ пырӧ [[2000]] восянь.

[[Войвыв кодзув (журнал)|«Войвыв кодзув»]] литературно-художественнӧй журнал быд тӧлысь бура дасьтӧмысь да ас кадӧ лэдзӧмысь, коми кыв, литература да культура сӧвмӧдӧмӧ ыджыд пай пуктӧмысь [[2007]] воын авторъяслӧн коллективлы сетӧма литература юкӧнын [[Куратов Иван Алексеевич|И.А. Куратов]] нима [[Коми Республика]]са Веськӧдлан котырлысь премиа <ref>[http://www.nbrkomi.ru/kk/ust_vym/pp Коми Республикаса Национальнӧй библиотека]</ref>.

== Небӧгъяс ==
=== Комиӧн ===
* Медводдза коса туй: челядьлы висьтъяс / Ред. Б. А. Попов; серпасалiс В. М. Михайлов. — [[Сыктывкар]]: [[Коми небӧг лэдзанін|Коми кн.  изд-во]], [[1985]]. — 72 л.б.
* Миян грездса челядь. — [[Сыктывкар]]: [[Коми небӧг лэдзанін|Коми кн.  изд-во]], [[1987]].
* Пужъявлӧм кӧдза: челядьлы висьтъяс / Ред. А.В. Тентюков; серпасалiс А.А. Размыслов. — [[Сыктывкар]]: [[Коми небӧг лэдзанін|Коми кн.  изд-во]], [[1992]]. — 109 л.б.
* Парма-мамлӧн пиян: челядьлы вӧр-ва йылысь висьтъяс / Серпасалiс Е.В. Сухарева. — [[Сыктывкар]]: [[Коми небӧг лэдзанін|Коми кн.  изд-во]], [[1997]]. — 136 л.б.

=== Небӧг лӧсьӧдысь да редактор ===
* [[Коданёв Иван Васильевич|Коданёв И.В.]] Шувгы, муса Пармаӧй: висьтъяс, мойдъяс, серпасъяс / Лӧсьӧдіс А.С. Одинцов; небӧгсӧ серпасаліс Г.Н. Шарипков. — [[Сыктывкар]]: [[Коми небӧг лэдзанін|Коми кн.  изд-во]], [[2001]]. — 132 л.б.
* [[Некрасов Александр Васильевич|Некрасов А.В.]] Шондібан: кывбуръяс / Ред. А.С. Одинцов; серпасалiс А.М. Гаранин. — [[Сыктывкар]]: [[Коми небӧг лэдзанін|Коми кн.  изд-во]], [[1987]]. — 128 л.б.

== Наградаяс ==
* [[Коми Республикаса нимӧдана уджалысь]] ([[2006]])
* Коми Республикаса Веськӧдлан котырлысь премиа босьтысь ([[2007]])

== Ӧшмӧсъяс ==
* [http://www.nbrkomi.ru/kk/ust_vym/pp Коми Республикаса Национальнӧй библиотека]
* Писатели Коми: биобиблиографический словарь. — [[Сыктывкар]], [[2001]]. — Т. 2. — С. 90-93.
* Календарь знаменательных и памятных дат Республики Коми на 2008 год. — [[Сыктывкар]], [[2007]]. — С. 14.
* [[Ульянов Александр Васильевич|Ульянов А.В.]] Митерасса Ӧльӧксей // [[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 65-72.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Айкатыла сикт овмӧдчӧмин]]
[[Категория:Кулісны ӧшым тӧлысь 14-ӧд лунӧ]]
