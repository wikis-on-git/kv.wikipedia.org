{{Персоналия}}

'''Ракин Анатолий Николаевич''' ([[1949]]) — [[коми кыв]] туялысь, филология наукаясса доктор ([[1997]]), [[Коми гижысьяс анбур серти|гижысь]]

== Олан туй ==
Анатолий Ракин чужӧма [[1949 во]]ся [[18 лӧддза-номъя|лӧддза-номъя тӧлысь 18 лунӧ]] [[Кулӧмдін район]]са [[Дереваннӧй (Кулӧмдін район)|Дереваннӧй]] сиктын. [[1966 во]]ын помалӧма Дереваннӧй сиктын шӧр школа, [[1971 во]]ын — [[Коми канмуса педагогика институт]], [[1976 во]]ын — СССР-са наукаяс академияысь Кыв туялан институтын аспирантура. [[1972]]—[[1973 во]]ясӧ вӧлӧма военнӧй служба вылын. [[1971 во]]сянь уджалӧ [[Коми наука шӧрин]]са [[Кыв, литература да история институт]]ын ([[1988 во]]ӧдз — СССР-са наукаяс академиялӧн Коми филиал): [[1976 во]]сянь — младшӧй научнӧй сотрудник, [[1985 во]]сянь — старшӧй научнӧй сотрудник. [[1982]]—[[1985 во]]ясӧ вӧлӧма [[Кыв, литература да история институт]]ын учёнӧй секретарӧн, [[1985]]—[[1987 во]]ясӧ — кыв секторӧн веськӧдлысьӧн, [[1987]]—[[1989 во]]ясын — старшӧй научнӧй сотрудникӧн, [[1997]]—[[2005 во]]ясын — ведушӧй научнӧй сотрудникӧн, [[2005 во]]сянь — кыв секторын главнӧй научнӧй сотрудникӧн.

== Туясян удж ==
[[1978 во]]ын [[Тарту]] госуниверситетын ([[Эстония]]) дорйӧма «Лексика флоры коми языка» тема серти филология наукаясса кандидат ним вылӧ диссертация.

Доктор ним вылӧ диссертация (нимыс — «Антропотоминимическая лексика в пермских языках») дорйӧма [[1997]] [[Мари Эл|Марий-Элса]] канму университетын.

[[2005]] воын Анатолий Ракинӧс бӧрйисны фин-йӧгра туялысьяслӧн Россия комитетса веськӧдлысьӧн да фин-йӧгра туялысьяслӧн конгрессысь Войтыркостса комитетлӧн Исполкомӧ пырысьӧн.

== Гижан удж ==
Кывбуръяс гижны А.Н. Ракин босьтчис школаын на. Пединститутын велӧдчигӧн ветлӧдліс студентъяслӧн литературно-творческӧй кружокӧ, вӧлі «Первопуток» литературнӧй стенгазеталӧн да  студентъяслӧн «Запев» ки помысь журналлӧн редколлегиаын. Медводдза кывбурсӧ йӧзӧдліс [[1968]] воын. Гижӧдъясыс петавлісны [[Войвыв кодзув (журнал)|«Войвыв кодзув»]] журналын, в Коми Республикаса [[Коми му (газет)|«Югыд туй»]], [[Красное знамя (газет)|«Красное знамя»]] газетъясын, [[Кулӧмдін район]]са [[Парма гор (газет)|«Ленин туйӧд»]] газетын, «Пармагор» ӧтувъя чукӧрын ([[1984]]).

«Вӧр-васа олысьяс» небӧгсӧ шуӧма Коми Республикаын [[2017 во|2017-ӧд воын]] комиӧн йӧзӧдӧм медбур небӧгӧн.<ref>[https://komiinform.ru/news/163399/ В Коми выбрана «Лучшая книга года — 2017» // «Комиинформ» юӧр сетан агентство (2018.04.25; рочӧн)]</ref>

== Небӧгъяс ==
А.Н. Ракин йӧзӧдӧма 350 сайӧ удж. Медшӧр небӧгъясыс:
 
* Ботаническая терминология коми языка. — [[Сыктывкар]], [[1981]].
* Краткий коми-русский, русско-коми ботанический словарь. — [[Сыктывкар]], [[1989]].
* Коми анатомический словарь. — [[Сыктывкар]], [[1991]].
* Краткий коми-русский, русско-коми зоонимический словарь. — [[Сыктывкар]], [[1993]].
* Антропотопонимическая лексика в пермских языках. — [[Сыктывкар]], [[1996]].
* Пемӧс нимъяслӧн кувкуд. — [[Сыктывкар]], [[2001]].
* Быдмӧг нимъяслӧн кывкуд. — [[Сыктывкар]], [[2006]].
* Исследования по пермским языкам. — [[Сыктывкар]], [[2009]].
* Коми кыв: учебное пособие. — [[Сыктывкар]], [[2011 во|2011]].
* Словарь терминов по биологии на коми языке для общеобразовательных школ. [[2011 во|2011]].
* Ракин А.Н. Вӧр-васа олысьяс: научно-познавательнӧй очеркъяс. — [[Сыктывкар]], [[2017 во|2017]]. — 240 л.б. (тираж — 890 экз.)

== Наградаяс ==
* Коми комсомоллысь премиа босьтысь ([[1981]])
* Коми Республикаса канму премиа босьтысь ([[1999]])
* [[Коми Республикаса нимӧдана уджалысь]] ([[2005]]). 
* [[Айму водзын бур уджысь (орденлӧн медаль)|«Айму водзын бур уджысь» орденлӧн II тшупӧда медаль]] ([[2010]])

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. — [[Сыктывкар]], [[2000]]. — 212 с.
* [http://history-x.ru/03/16/011.htm Ракин Анатолий Николаевич]
* [http://komikyv.com/archives/933 «Коми кыв» сайт]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Сыктывкар]]
[[Категория:Кыв, литература да история институт]]
[[Категория:Дереваннӧй сикт овмӧдчӧмин]]
[[Категория:Чужисны 1949 воын]]
