{{Персоналия}}
'''Марков Валерий Петрович''' ([[1947]]) — [[финн-йӧгра войтыр|фин-йӧгра мирын]] нималана морт, физик-туялысь, физика-математика наукаясса кандидат ([[1975]]), общественнӧй удж вӧчысь, депутат, политик.

== Олан туй ==
Валерий Марков чужис [[1947 во]]ся [[11 сора|сора тӧлысь 11-ӧд лунӧ]] [[Коми АССР]]-лöн [[Удора район]]са [[Кослан]] сиктын. [[1972]] воын помаліс А.А. Жданов нима Ленинградса канму университет, уджсикас сертиыс — «физик». 

== Велӧдан да туясян удж ==
Ленинградса канму университет помалӧм бӧрын [[1972 во]]сянь [[1991 во]]ӧдз В.П. Марков уджаліс [[Сыктывкарса канму университет]]ын: экспериментальнӧй физика кафедраса лаборант, ассистент, старшӧй велӧдысь, доцент ([[1981 во]]сянь), кафедраса веськöдлысь.

[[1975 во]]ын дорйис физика-математика наукаясса кандидат ним вылӧ диссертациа.

== Общественнӧй удж ==
=== [[Коми войтыр (ӧтмунӧм)|«Коми  войтыр» ӧтмунӧмын удж]] ===
[[1991 во]]ся [[ода-кора тӧлысь]]сянь [[1995 во]]ся [[урасьӧм тӧлысь|урасьöм тöлысьöдз]] — Коми войтыр сöвмöдан комитетса веськöдлысь. [[2004 во]]ся [[тӧвшӧр тӧлысь]]сянь [[2008 во]]ся [[рака тӧлысь|рака тöлысьöдз]] — «Коми войтыр» регионкостса общественнöй öтмунöмлысь могъяс збыльмöдысь комитетса веськöдлысь, Коми Республикаса Веськöдлан котырö пырысь. [[2008 во]]ся [[рака тӧлысь|рака тöлысьсянь]] — [[Коми войтыр (ӧтмунӧм)|«Коми  войтыр» ӧтмунӧмлӧн]] веськӧдлысьӧс вежысь.

Пырӧдчис ООН-са вужвойтыр серти уджалан котырлӧн уджӧ: дасьтіс «Декларация прав коренных народов» да «Декларации лингвистических прав» документъяслысь балаяссӧ.

«Олантуйяслӧн Ыджыд энциклопедиаын» коми войтыр ӧтувтӧмӧ сылӧн пай йылысь пасйӧма: «Возглавив национальное движение Коми народа, проявил высокие организаторские способности, сумел сплотить вокруг себя единомышленников-сторонников цивилизованных методов национального строительства. Возглавляемый им Комитет возрождения Коми народа пользуется большим авторитетом у населения республики, активно участвует в законотворческом процессе: по его инициативе представительным органом власти Республики Коми принят ряд законодательных актов, направленных на защиту прав коренного населения республики. В. П. Марков уделяет большое внимание развитию международных контактов Республики Коми, укреплению конструктивного сотрудничества национальных движений».<ref>[http://dic.academic.ru/dic.nsf/enc_biography/78844/%D0%9C%D0%B0%D1%80%D0%BA%D0%BE%D0%B2 Большая биографическая энциклопедия (рочӧн)]</ref> 

=== Фин-йӧгра войтырлӧн консультативнӧй комитетын удж ===
[[1993 во]]ся [[урасьöм тöлысь]]сянь öнiя кадöдз — [[Финн-йöгра войтырлöн войтыркостса Консультативнöй комитет]]ӧн веськöдлысь.

=== Мукӧд удж ===
Вӧлі Россияса фин-йӧгра войтыр ассоциацияын сопредседательӧн.

[[Сыктывкарса канму университет]] бердса Коми республикаса физико-математическöй лицей-интернат лöсьöдöмын водзмöстчысь, лицейса Веськöдлан Сöветö пырысь. [[2003 во]]сянь Марковлöн семьяыс быд во сетö стипендияяс медбур велöдчысьяслы, Республикаса да Ставроссияса олимпиадаясын вермысьяслы.

== Депутаталӧм ==
[[1995 во]]сянь [[1999]] воöдз вöлi Коми Республикаса I бöрйöм Каналан Сöветлöн депутатöн да уджалiс [[Коми Республикаса Каналан Сӧвет]]ын Веськöдлысьöс вежысьöн пыр профессиональнöй подув вылын.

[[1999]] вося [[урасьöм тöлысь]]ын бöрйöма Коми Республикаса II бöрйöм Каналан Сöветлöн депутатöн да [[1999]] вося [[урасьöм тöлысь]]öдз уджалiс Коми Республикаса Каналан Сöветöн Веськöдлысьöс вежысьöн пыр профессиональнöй подув вылын.

[[1999]] вося [[öшым тöлысь]]сянь [[2003]] вося [[öшым тöлысь]]öдз вöлi Россия Федерацияса Федеральнöй Собраниелöн III бöрйöм Каналан Думаса депутатöн: «Народный депутат» чукӧрӧ пырысь,  Войвыв да Ыліса Лунвыв мытшӧдъяс кузя комитетӧ пырысь. Депутатӧн вӧлі бӧрйӧма 17 №-а ӧти манада кытшсянь.

[[2007]] вося [[косму тӧлысь]]сянь [[2011 во]]ся [[рака тöлысь]]öдз вöлi Коми Республикаса IV бöрйöм Каналан Сöветлöн депутатöн да уджалiс пыр профессиональнӧй подув вылын Коми Республикаса Каналан Сöветöн Веськöдлысьöс Медводдза вежысьöн.

2011 воын бӧрйӧма 13 №-а ӧти мандата Рытыввыв бӧрйысян кытшсянь Коми Республикаса Каналан Сöветӧ депутатӧн. Пырӧ «Ӧтувъ Россия» Ставроссияса кансяма ютырлӧн Коми дінму юкӧнса фракцияӧ. [[2011 во]]ся [[28 рака|рака тöлысь 28 лунö]] бöрйöма Коми Республикаса V бöрйöм Каналан Сöветöн Веськöдлысьöс Медводдза вежысьöн. Коми Республикаса Каналан Сöветын уджалö пыр профессиональнöй подув вылын.

== Небӧгъяс ==
* ''Марков В.П.'' Возрождение в эпоху перемен. Съезды коми народа: документы и комментарии. — [[Сыктывкар]], [[2011 во|2011]]. — 246 с.

== Наградаяс ==
=== Коми мулӧн ==
* [[Коми Республикаса нимӧдана уджалысь]] ([[1997]])

=== Рочмулӧн ===
* [[Ёрталун орден (Рочму)|Ёрталун орден]] ([[1996]])
* [[Жуковлӧн медаль]] ([[1996]])
* [[Ставроссияса йӧзӧс гижалӧм нуӧдӧмын заслугаясысь (медаль)|«Ставроссияса йӧзӧс гижалӧм нуӧдӧмын заслугаясысь» медаль]] ([[2004]])
* Россия Федерацияса Федеральнӧй Собраниелӧн Федерация Сӧветысь Почёт грамота ([[2013 во|2013]])

=== Суйӧрсайса ===
* Шӧр Крестса Орден ([[Венгрия]], [[2007]])
* Финляндияса Лев Орденлӧн медводдза класса рыцар пас ([[Финляндия]], [[2008]])
* Кодзувъяса Шӧр Крестса Орден ([[Венгрия]], [[2018-ӧд во|2018]])<ref>[http://council.gov.ru/events/news/93059/ Сенатору вручена высокая государственная награда Правительства Венгрии // Рочмуса Федеральнӧй собранньӧлӧн Фежерация сӧвет сайт (201806.01 лун; рочӧн)]</ref>

== Ӧшмӧсъяс ==
* [https://web.archive.org/web/20160305112535/http://komivoityr.com/markov «Коми войтыр» ӧтмунӧмлӧн сайтын Марков Валерий Петровичлӧн олантуй (комиӧн)]
* [https://web.archive.org/web/20140221083326/http://www.gsrk.ru/content/view/24 Коми Республикаса Каналан Сӧвет сайтын В.П. Марковлӧн олантуй (рочӧн)]]
* [https://web.archive.org/web/20140801132206/http://rkomi.ru/km/top/gossovet/sostav/mark/ Коми Республикаса официальнӧй порталын В.П. Марковлӧн олантуй (комиӧн)]
* [https://web.archive.org/web/20140214112033/http://rkomi.ru/top/gossovet/sostav/mark/ Коми Республикаса официальнӧй порталын В.П. Марковлӧн олантуй (рочӧн)]
* [http://dic.academic.ru/dic.nsf/enc_biography/78844/%D0%9C%D0%B0%D1%80%D0%BA%D0%BE%D0%B2 Большая биографическая энциклопедия (рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Кослан сикт овмӧдчӧмин]]
[[Категория:Коми войтыр (ӧтмунӧм)]]
[[Категория:Коми войтырын водзмӧстчысьяс]]
[[Категория:Сыктывкарса канму университет]]
[[Категория:Рочмуса Канму Думаысь депутатъяс]]
[[Категория:Коми Республикаса Каналан Сӧветысь депутатъяс]]
