'''Мишарин Алексей Васильевич''' ([[1949]]) — [[коми кыв|коми]] [[коми гижысьяс анбур серти|гижысь]].

== Олан туй ==
* [[1949]], [[5 кос му|косму тӧлысь 5 лун]] — чужис [[Кӧрткерӧс район]]са [[Шойнаты (Кӧрткерӧс район)|Шойнаты]] [[сикт]]ын. Ӧкмысӧд классӧдз велӧдчис Шойнатыса шӧр школаын.
* [[1965]]—[[1969]] — Велӧдчис Сыктывкарса видз-му техникумын.
* [[1969]] — Пырис уджавны механикӧн «Вишера» совхозӧ. Служитіс армияын. Служба бӧрын совхозын вӧлі бригадир-механикӧн, Шӧр юкӧнса веськӧдлысьӧн, инженерӧн.
* Сизим во [[Висер (Кӧрткерӧс район)|Висерса]] шӧр школаын нуӧдіс удж урокъяс.
* [[1980]] — Школаын уджалігӧн помаліс [[Петыркар|Ленинградса]] лесотехническӧй академия.
* [[1983]] — Дас воысь дырджык веськӧдліс «СССР-лы 50 во нима» совхозӧн, директораліс «Нившера» совхозын да «Зеленеч» канмуса унитарнӧй овмӧсын.
* [[2002]] — Пенсия вылӧ петтӧдз уджаліс [[Сыктывдін район|Сыктывдінса]] видз-му овмӧс да сёян управлениеын.

== Гижан удж ==
Алексей Мишарин гижны босьтчис квайтӧд классын. Кыдзи ачыс шуӧ: «Гижи чужан коми кыв вылын аслым да рӧдвужлы. Ёнджыкасӧ серамбанаӧс, медым гажӧдыштны матыссаясӧс» <ref>[[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 6.</ref>. Медводдза кывбурыс петіс [[Войвыв кодзув (журнал)|«Войвыв кодзув»]] журналын [[1967]] воын. Сідзжӧ йӧзӧдчыліс районса да республикаса газетъясын, [[Би кинь (журнал)|«Би кинь»]] да [[Чушканзі (журнал)|«Чушканзі»]] журналъясын.

А.В. Мишарин гижӧ челядьлы висьтъяс да кывбуръяс. [[2013 во|2013]] воын йӧзӧдіс «Чепелышъяс» повесьт. Петавліс некымын небӧг: «Зеп тыр коль» ([[1984]]), «Шоныд зэр» ([[1987]]), «Ид тусь» ([[2012 во|2012]]) да «Кор лэбзьӧ коляоз» ([[2016 во|2016]]). 

«Кор лэбзьӧ коляоз» небӧгӧ пыртӧма куим повесьт «Кор коляоз лэбзьӧ», «Вильыд ордым» да «Шудсӧ быдӧн ас ногыс кылӧ» — аслыспӧлӧс художественнӧй триптих, кӧні шӧр геройясӧн лоӧны кык сиктса зонка — Данил Марков да Вася Моторин. Вӧр-ва дорӧ муслун, быдтор тӧдны кӧсйӧм вайӧді найӧс Шудӧгӧ — вӧвлӧм спецпоселениеӧ. Киссьӧ баракысь найӧ аддзӧны «Робинзон Крузо» важ небӧг да сы пытшкысь мӧдӧдлытӧм письмӧ, мый гижлӧма 1944 воын ичӧтик детинка Даниел Шмидт аслас Ваня ёртыслы. Зонкаяс кутасны туясьны — корсьны Даниеллысь туйпомсӧ. 

[[2013 во]]сянь [[Коми гижысь котыр]]ын.

[[2013 во]]ын Алексей Мишарин лои вермысьӧн «Эзысь борд» республикаса литературнӧй конкурсын, мый лӧсьӧдіс Коми Республикаса каналан сӧвет, «Проза» нимпасын.<ref>[http://finnougr.ru/news/index.php?ELEMENT_ID=11340 Победителями «Эзысь борд» стали пять коми литераторов // «Финугор» сайт (24.12.2013, рочӧн)]</ref>

[[2015 во]]сянь пырӧ [[Коми гижысь котыр|Россияса гижысь котырӧ]].<ref>[http://www.komiinform.ru/news/119698/ «Комиинформ» сайт (2015.01.23; рочӧн)]</ref>

== Небӧгъяс == 
* ''Мишарин А.В.'' Зеп тыр коль. — [[1984]]
* ''Мишарин А.В.'' Шоныд зэр. — [[1987]] 
* ''Мишарин А.В.'' Ид тусь: Кывбуръяс, висьтъяс / Ред. [[Попов Алексей Вячеславович|А.В. Попов]]; Серпасаліс И.А. Авилова. — [[Сыктывкар]]: [[Коми му (газет)|«Коми му» газет редакция КР-са АУ]], [[2012 во|2012]]. — 64 л.б.
* ''Мишарин А.В.'' Кор лэбзьӧ коляоз: Повесьтъяс. — [[Сыктывкар]]: [[Анбур (небӧг лэдзанін)|ООО «Анбур»]], [[2016 во|2016]]. — 272 л.б.

== Наградаяс ==
* Уджвывса ветеран.
* [[Коми Республикаса нимӧдана уджалысь]].
* Почёт орден.

== Ӧшмӧсъяс ==
* [[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 6.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Шойнаты сикт овмӧдчӧмин]]
