{{Персоналия}}
'''Мишарин Алексей Васильевич''' ([[1949]]) — [[коми кыв|коми]] [[коми гижысьяс анбур серти|гижысь]].

== Олан туй ==
Алексей Мишарин чужӧма [[1949-ӧд во]]ся [[косму тӧлысь 5-ӧд лун]]ӧ [[Кӧрткерӧс район]]са [[Шойнаты (Кӧрткерӧс район)|Шойнаты]] [[сикт]]ын. Шойнатыса шӧр школаын помалӧма 8 класс. [[1965]]—[[1969 во]]ясӧ велӧдчӧма Сыктывкарса видз-му техникумын. [[1969-ӧд во]]сянь уджалӧма механикӧн «Вишера» совхозын. Служитӧма армияын. Служба бӧрын совхозын вӧлі бригадир-механикӧн, Шӧр юкӧнса веськӧдлысьӧн, инженерӧн.

Сизим во [[Висер (Кӧрткерӧс район)|Висерса]] шӧр школаын нуӧдӧма удж урокъяс. Школаын уджалігӧн [[1980 во]]ын помалӧма [[Петыркар|Ленинградса]] лесотехническӧй академия. [[1983 во]]сянь дас воысь дырджык веськӧдлӧма «СССР-лы 50 во нима» совхозӧн, директоралӧма «Нившера» совхозын да «Зеленеч» канмуса унитарнӧй овмӧсын.

[[2002 во|2002]]—[[2011 во]]ясӧ, пенсия вылӧ петтӧдз, уджалӧма Коми Республикаса видз-му овмӧс да сёян-юан министерстволӧн [[Сыктывдін район|Сыктывдінса]] видз-му овмӧс да сёян управлениеын.<ref>[http://soyuz-pisateley.komi-nao.ru/persona/misharin-aleksei-vasilevich Коми гижысь котырын А.В. Мишарин йылысь]</ref>

== Гижан удж ==
Алексей Мишарин гижны босьтчӧма квайтӧд классын. Кыдзи ачыс шуӧ: «Гижи чужан коми кыв вылын аслым да рӧдвужлы. Ёнджыкасӧ серамбанаӧс, медым гажӧдыштны матыссаясӧс» <ref>[[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 6.</ref>. Медводдза кывбурыс петӧма [[Войвыв кодзув (журнал)|«Войвыв кодзув»]] журналын [[1967]] воын. Сідзжӧ йӧзӧдчылӧма районса да республикаса газетъясын, [[Би кинь (журнал)|«Би кинь»]] да [[Чушканзі (журнал)|«Чушканзі»]] журналъясын.

А.В. Мишарин гижӧ челядьлы висьтъяс да кывбуръяс. [[2013-ӧд во|2013]] воын йӧзӧдӧма «Чепелышъяс» повесьт. Петавлӧма некымын небӧг: «Зеп тыр коль» ([[1984]]), «Шоныд зэр» ([[1986]]), «Ид тусь» ([[2012 во|2012]]) да «Кор лэбзьӧ коляоз» ([[2016 во|2016]]).

«Кор лэбзьӧ коляоз» небӧгӧ пыртӧма куим повесьт «Кор коляоз лэбзьӧ», «Вильыд ордым» да «Шудсӧ быдӧн ас ногыс кылӧ» — аслыспӧлӧс художественнӧй триптих, кӧні шӧр геройясӧн лоӧны кык сиктса зонка — Данил Марков да Вася Моторин. Вӧр-ва дорӧ муслун, быдтор тӧдны кӧсйӧм вайӧді найӧс Шудӧгӧ — вӧвлӧм спецпоселениеӧ. Киссьӧ баракысь найӧ аддзӧны «Робинзон Крузо» важ небӧг да сы пытшкысь мӧдӧдлытӧм письмӧ, мый гижлӧма 1944 воын ичӧтик детинка Даниел Шмидт аслас Ваня ёртыслы. Зонкаяс кутасны туясьны — корсьны Даниеллысь туйпомсӧ.

[[2013 во]]ын Алексей Мишарин лоӧма вермысьӧн «Эзысь борд» республикаса литературнӧй конкурсын, мый лӧсьӧдіс Коми Республикаса каналан сӧвет, «Проза» нимпасын.<ref>[http://finnougr.ru/news/index.php?ELEMENT_ID=11340 Победителями «Эзысь борд» стали пять коми литераторов // «Финугор» сайт (24.12.2013, рочӧн)]</ref>

[[2014 во]]сянь пырӧ [[Коми гижысь котыр|Россияса гижысь котырӧ]].<ref>[http://www.komiinform.ru/news/119698/ «Комиинформ» сайт (2015.01.23; рочӧн)]</ref>

== Небӧгъяс == 
* Мишарин А. В. Зеп тыр коль: поснияслы кывбуръяс. — [[Сыктывкар]], [[1984]]. — 32 л.б.
* Мишарин А. В. Шоныд зэр: кывбуръяс. — [[Сыктывкар]], [[1986]]. — 24 л.б.
* Мишарин А. В. Ид тусь: Кывбуръяс, висьтъяс / Ред. [[Попов Алексей Вячеславович|''А. В. Попов'']]; Серпасаліс ''И. А. Авилова.'' — [[Сыктывкар]]: [[Коми му (газет)|«Коми му» газет редакция КР-са АУ]], [[2012-ӧд во|2012]]. — 64 л.б.
* Мишарин А. В. Кармылькын гожӧм: повесьт. — [[Сыктывкар]]: [[Анбур (небӧг лэдзанін)|ООО «Анбур»]], [[2013-ӧд во|2013]]. — 144 л. б.
* Мишарин А. В. Кор лэбзьӧ коляоз: Повесьтъяс. — [[Сыктывкар]]: [[Анбур (небӧг лэдзанін)|ООО «Анбур»]], [[2016-ӧд во|2016]]. — 272 л.б.

== Наградаяс ==
* Уджвывса ветеран.
* [[Коми Республикаса нимӧдана уджалысь]].
* Почёт орден.

== Ӧшмӧсъяс ==
* [[Войвыв кодзув (журнал)|«Войвыв кодзув»]], [[2013 во|2013]]. — 2 №. — Л.б. 6.
* [http://soyuz-pisateley.komi-nao.ru/persona/misharin-aleksei-vasilevich Коми гижысь котырын А.В. Мишарин йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Шойнаты сикт овмӧдчӧмин]]
[[Категория:Чужисны 1949 воын]]
[[Категория:Коми Республикаса нимӧдана уджалысьяс]]
