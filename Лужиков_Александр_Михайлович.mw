{{Персоналия}}
[[Файл:Лужиков А.М.jpg|250 px|right|thumb|Лужиков А.М. (1964–2006) – коми гижысь]]
'''Лужиков Александр Михайлович''' ([[1964]]–[[2006]]) — [[коми кыв|коми]] [[коми гижысьяс анбур серти|гижысь]].

== Олан туй ==
Александр Лужиков чужӧма [[1964 во]]ся [[19 рака|рака тöлысь 19-ӧд лунӧ]] [[Коми АССР]]-ын [[Кулӧмдiн район|Кулӧмдін районса]] [[Кекур (Кулӧмдін район)|Кекур]] [[грезд]]ын. Помалӧма И.А. Куратов нима 1 №-а Сыктывкарса педагогика училищеысь художествоа графика юкöн, служитӧма армияын. Помалӧма [[Москва]]ын [[Горький нима Литература институт]], уджалыштӧма Коми радиокомитетын литературно-драматическöй вещаниелöн редакторöн. [[1992 во]]сянь [[Би кинь (журнал)|«Би кинь»]] журналса шöр редактор.

Кулӧма коркӧ [[2006 во]]ся [[ӧшым тӧлысь]]ӧ. Кулан луныс абу тöдса. Шойсӧ аддзӧма Сыктывкарса керка пӧдвалысь (Пушкин улича, 68 керка). 259 №-а кулӧм йылысь гижӧд лӧсьӧдӧма [[2007]] вося [[7 урасьӧм|урасьӧм тӧлысь 7 лунӧ]]; сэні гижӧма, мый мортыс кувсьӧма [[2006]] вося [[25 ӧшым|ӧшым тӧлысь 25 лун]] да [[2007]] вося [[5 тӧвшӧр|тӧвшӧр тӧлысь 5 лунъяс]] костын. Кулӧм йылысь эскӧданпас сетӧма [[2009]] вося [[11 рака|рака тӧлысь 11 лунӧ]]. Рöдвужыс тöдмалiс кувсьöм йывсьыс [[2009]] воын. [[2007 во]]ся [[27 урасьӧм|урасьӧм тӧлысь 27-ӧд лунӧ]] гуалöма кыдзи нимтöм-рöдвужтöм морт [[Вылыс Човса шойна]] вылын 13 №-а участок вылын.

== Гижан удж ==
Александр Лужиковлöн медводдза кывбуръяс петӧма [[1970]]-öд вояс помын. Сiйö ветлӧма том гижысьяслöн IX Ставсоюзса совещанньӧ вылö. Бура донъялӧмаӧсь сылысь кывбуръяссö роч поэт Егор Исаев да Коми Республикаса народнӧй гижысь [[Юшков Толь Гень|Геннадий Юшков]]. «Йиркап» йылысь поэмаын кылö чужан лун да рöдвуж йылысь тöжд.

Гижöдъясыс петавлӧмаӧсь [[Литературная газета|«Литературнöй газетын»]], [[Литературная Россия (газета)|«Литературнöй Россияын»]], [[Север (журнал)|«Север»]] журналын.

Бура петкöдчӧма драматургия жанрын. Гижӧма «Ыджыд висьöм» пьеса (йöзöдöма: [[Арт (журнал)|«Арт»]] журнал, [[1997]] во, 1 №.).

Сылысь кывбуръяссö вуджöдлӧмаӧсь Елена Исаева, Александр Кувакин, Сергей Филатов.

[[1991 во]]сянь пырӧ Россияса Гижысь котырö.

== Небöгъяс ==
* Ме радейта тэнö: кывбуръяс. – [[Сыктывкар]]: [[Коми небöг лэдзанiн|Коми кн. изд-во]], [[1989]]. – 41 л.б.
* Енэжшöpса оpдым: кывбуpъяс / Ред. А.В. Тентюков; серпасалiс А.М. Лужиков. – [[Сыктывкар]]: [[Коми небöг лэдзанiн|Коми кн. изд-во]], [[1994]]. – 127 л.б.
* Лэбӧ лолӧй енэж шӧрті. За душою следом. Кывбуръяс. Стихи / Сост. [[Попов Андрей Гелиевич|А.Г. Попов]], [[Обрезкова Нина Александровна|Н.А. Обрезкова]]. — [[Сыктывкар]]: АУ РК "Редакция газеты "Коми му", [[2012 во]]. — 128 с.

== Мукöдтор ==
* 2012 воын Войтыркостса Поэзия лунö нуöдöм VI-öд «Поэтическöй эстафета» вöлi сиöма Александр Лужиковлöн паметьлы.
* [[2011 во|2011]] воын поэтлöн гöтыр Марина да нылыс Лиза шыöдчисны Коми гижысь котырö А.Лужиков нима премиа лöсьöдöм йылысь мöвпöн. Премиа сетсьö сöмын сиктса да комиöн гижысь том кывбуралысьяслы. [[2011 во|2011]] воын премиа босьтiс том гижысь [[Баженова Ольга Николаевна|Ольга Баженова]], [[2012 во|2012]] воын — [[Старцева Алёна Александровна|Алёна Шомысова]], [[2013 во|2013]] воын — [[Нестерова Алёна Николаевна|Алёна Старцева]], [[2014 во|2014]] воын — [[Шахова Татьяна Владимировна|Татьяна Шахова]], [[2015 во|2015]] воын — [[Ануфриева Любовь Андреевна|Любовь Ануфриева]], [[2016 во|2016]] воын — [[Ануфриева Татьяна Владимировна|Татьяна Ануфриева (Кирпиченко)]].

== Öшмöсъяс ==
* [[Белых Иван Ильич|Ильин Б.]] Меддводза асшöр книга // [[Коми му (газет)|Коми му]], [[1994]]. 8 февр. 
* [[Мартынов Валерий Иванович|Мартынов В.]] Выль видзöдлас, выль рöм // [[Коми му (газет)|Коми му]], [[1994]]. 5 марта.
* [[Мартынов Валерий Иванович|Мартынов В.И.]] Лужиков Александр Михайлович // Литературная энциклопедия земли Коми. – [[Сыктывкар]], [[2004]].
* [http://www.nbrkomi.ru/kk/base/raiony/ust_kulom/literatura/ Коми республикаса Национальнöй библиотека]
* [http://www.gazeta-respublika.ru/article.php/16502 Александр Лужиковöс гуалöма нимтöм гуö // Республика, 2009. Урасьöм тöлысь 27-öд лун. 31 №.]
* [http://www.finnougr.ru/news/index.php?ELEMENT_ID=8630 Фин-йöгра портал]

== Ыстӧдъяс ==
<references/>

[[Категория:Персоналия:Коми]]
[[Категория:Коми гижысь]]
[[Категория:Пожӧг сикт овмӧдчӧмин]]
[[Категория:Чужисны 1964 воын]]
[[Категория:Кулісны 2006 воын]]
