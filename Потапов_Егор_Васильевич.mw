{{Персоналия}}
'''Потапов Егор Васильевич''' ([[1937]]—[[1982]]) — [[коми кыв|коми]] [[Коми гижысьяс анбур серти|поэт]], серпасалысь.

== Олан туй ==
Егор Потапов чужӧма [[Шойнаты район]]са (ӧні [[Кӧрткерӧс район]]са) [[Додз (Кӧрткерӧс район)|Додз]] сиктын [[1937 во]]ся [[20 моз|моз тӧлысь 20-ӧд лунӧ]]. Сизим вося школа помалӧм бӧрын уджалӧма колкозын, вӧлӧма лесникӧн, Кӧрткерӧс районса «Звезда» газетын литсотрудникӧн. 

Бӧръя кӧкъямыс восӧ олӧма [[Кулӧмдін район]]са [[Улляна (Кулӧмдін район)|Уллянаса]] психоневрологическӧй интернатын. Кулӧма [[1982 во]]ся [[13 рака|рака тӧлысь 13-ӧд лунӧ]].

== Гижан удж ==
Егор Потапов тӧдса кыдзи поэт. Гижӧма «Чунгыр», «Чебостан» да «Аркаша» поэмаяс. Гижӧдъяссӧ мыччӧдлӧма «самиздатӧн», аслыссяма небӧгъяс лӧсьӧдӧмӧн: машинкаӧн печатайтӧма да мичмӧдӧма ас серпасъясӧн. Ас бӧрас кольӧма сюрс гӧгӧр йӧзӧдтӧм кывбур.

Челядьлы «Дзольгӧ шор» кывбуръяса медводдза небӧгыс петавлӧма [[1964-ӧд во]]ын, выльпӧв йӧзӧдӧма [[2019-ӧд во]]ын.

Унаторйын водзмӧстчӧма: фотографияяс снимайтӧма, шылада гижӧдъяс лӧсьӧдӧма, ворсӧма гармошкаӧн, ноксьӧма радиоӧн. Серпасасьӧма. Миян кадӧдз воӧма кык серпас (ӧтиыс — '''Вок да кык чойлӧн портрет''', 1950-60-ӧд вояс). Чукӧртӧма минералъяс да важ монетаяс, мый сэсся сетӧма Кӧрткерӧс музейӧ.

== Небӧгъяс ==
* ''Потапов Е.'' Дзольгӧ шор: кывбуръяс / Лӧсьӧдіс [[Попов Владимир Александрович|''В. А. Попов.'']] — [[Сыктывкар]]: [[Коми небӧг лэдзанін|Коми книжнӧй издательство]], [[1964-ӧд во|1964]]. — 10 л.б.
* ''Потапов Е. В.'' Дзольгӧ шор: Кывбуръяс / Ред. [[Попов Алексей Вячеславович|''А. В. Попов.'']] — [[Сыктывкар]]: [[Коми му (газет)|«Коми йӧзӧдчан керка» КР АУ]], [[2019-ӧд во|2019]]. — 32 л.б.

== Ӧшмӧсъяс ==
* [http://www.kgpi.ru/index.php/proekty/potapov «Русский музей» сайтын Е. Потаповлӧн олантуй]
* Потапов Егор Васильевич (1937—1982 гг.): биобиблиографический указатель / Сост. ''Г. Р. Изъюрова''. — [[Кӧрткерӧс]]: Центр. б-ка им. М.Н. Лебедева, 2007. — 7 с.
* [[Мартынов Валерий Иванович|''Мартынов В. И.'']] Потапов Егор Васильевич // Литераторы земли Коми. — [[Сыктывкар]], [[2000]]. — С. 148—149.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Додз сикт овмӧдчӧмин]]
[[Категория:Чужисны 1937 воын]]
[[Категория:Кулісны 1982 воын]]
