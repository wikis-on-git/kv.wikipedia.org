'''Благовешенньӧ''' ([[роч кыв|рочӧн]]: ''Благовещенье, Благовещение'') — коми йӧзкостса календарын вичко праздниккӧд йитчӧм лун, пасйӧны [[7 кос му|косму тӧлысь 7-ӧд лунӧ]]. 

== Нимъяс ==
Благовешенньӧ шуöны медся ыджыд празьникӧн. Комияс нӧшта шуӧны '''Кӧк поз вӧчан лунӧн''' либӧ '''Додь вож бергӧдан лунӧн'''.

== Эскӧмъяс ==
Медся ёна йӧз костысь кывлан, мый тайӧ лунӧ оз позь уджавны. Нывъяс весиг юрсисӧ оз шыльӧдны, ни кӧса оз кыны, а колӧ кӧ пӧ кизь вурны — вур, но рытнас бӧр резьӧд. Йӧзыс шуӧны, мый тайӧ лунас [[кӧк]] поз тэчӧма, и [[Ен|Енмыс]] сійӧс мыждӧма празьник лунӧ уджалӧмысь. Сійӧн пӧ сэсся нэмсӧ позтӧг и олӧ. Та ради уналаын Благӧвешенньӧсӧ шуӧны «кӧк поз вӧчан лунӧн». Кутшӧм лун вылӧ веськалӧ Благӧвешенньӧыс, сы вежон лунӧ оз позь панны некутшӧм удж: гӧра-кӧдза, керка вӧчӧм.

Тулыс кӧ воис, сідзкӧ оз нин позь ветлыны доддьӧн. И тайӧ лунас додьсӧ вӧлӧм вежӧны телега вылӧ, та серти Эжва вожын Благӧвешенньӧсӧ шуӧны «додь вож бергӧдан лунӧн».

== [[Примета]] ==
* Благӧвешенньӧӧдз пӧ [[тулыс]]ыс локтӧ на, а тайӧ лунсяньыс пӧ тулыс нин сэсся.
* Йӧз костын шуӧны: «[[Йӧлдӧття лун|Йӧлдӧття]] — [[чипан]]ӧс юкталӧ, Сорока мученик — [[меж]]ӧс юкталӧ, [[Ӧльӧксей лун|Ӧльӧксей божъя]] — [[ӧш]]ӧс юкталӧ, Благӧвешенньӧ — весь мирсӧ».

== Öшмöс ==
* Коми календар. 2009 во / Лöсьӧдiс ''Ӧльӧш Рассыхаев''. — [[Сыктывкар]], [[2008]].

[[Категория:Йӧзкостса календар]]
