'''Гожся Олимпиада ворсӧмъяс''' ([[англичан кыв|анг.]] 2016 Summer Olympics, [[франсуз кыв|фр.]] Jeux Olympiques d'été de 2016, [[португал кыв|порт.]] Jogos Olímpicos de Verão de 2016, [[роч кыв|роч.]] Летние Олимпийские игры 2016, официальнӧ XXXI Олимпиадалӧн ворсӧмъяс) – XXXI-ӧд Олимпиадаса ворсӧмъяс, кодъяс мунiсны [[Рио-де-Жанейро]]ын ([[Бразилия]]) [[5 моз|моз тӧлысь 5—21 лунъясӧ]]. Олимпиадаӧ пырӧдчис 206 канму, на лыдын медводдзаысь Косово да Лунвыв Судан; вермасисны 306 зарни медаль вӧсна, мый лоӧ аслыспӧлӧс рекордӧн.

== История ==
Медуна спортсмен воӧма [[АӦШ]]-ысь — 555 морт. Медуна спорт сикасын — 29-ын — петкӧдчӧ [[Китай]]. [[Рочму]] командаын 270 ворсысь.

=== Талисман ===
Олимпиадалӧн талисман — Виниус — кань кодь нюмъялысь кольквиж рӧма пемӧс. Сійӧ петкӧдлӧ Бразилиялысь озыр фаунасӧ. Паралимпиадаса талисман — Том — турунвиж быдмӧг. Налы нимсӧ сетӧмаӧсь паськыда тӧдса шылад тэчысьяс Виниус ди Морайсалысь да Том Жобималысь.

=== Олимпиада би ===
Факел вӧчӧмаӧсь леменьысь да камедьысь: сьӧктаыс — 1,5 килограмм, судтаыс — матӧ 64 сантиметра. Ставсӧ вӧчӧма 12 000 факел.

=== Медальяс ===
Медальяс медводдзаысь петкӧдлӧмаӧсь [[2016-ӧд во]]ся [[лӧддза-номъя тӧлысь 14-ӧд лун]]ӧ. Ӧтарладорас серпасалӧма Ника — вермӧмлӧн ен, мӧдарас — лавр коръяс пиын 2016-ӧд вося ворсӧмлӧн пас. Тайӧ серпасыс петкӧдлӧ вӧр-валысь да спортын винёвлунлысь йитчӧмсӧ. Быд медальӧ лазерӧн пасйӧны вермысьлысь нимсӧ. Медаль видзан кудсӧ вӧчӧмаӧсь сӧмын Лунвыв Америкаын быдмысь Кордия Гоэлда пуысь.

== Медальяс юклӧм ==
Медальяс юксисны татшӧм ногӧн<ref>http://www.sport-express.ru/olympics/rio2016/medals/</ref>:

{| border="1" cellpadding="4" cellspacing="0" style="border:1px solid #aaa; border-collapse:collapse"
|- bgcolor="#ECECEC"
! Страна
! Зарни
! Эзысь
! Ыргӧн
! Ставнас
|-
|[[АӦШ]]
|46
|36
|49
|121
|-
|[[Ыджыд Британия]]
|27
|23
|17
|67
|-
|[[Китай]]
|26
|18
|26
|70
|-
||[[Россия]]
|19
|18
|19
|56
|-
|[[Германия]]
|17
|10
|15
|42
|-
|[[Япония]]
|12
|8
|21
|41
|-
|[[Франция]]
|10
|18
|14
|42
|-
|[[Корея Республика|Лунвыв Корея]]
|9
|3
|9
|21
|-
|[[Италия]]
|8
|12
|8
|28
|-
|[[Австралия]]
|8
|11
|10
|29
|-
|[[Нидерландъяс|Голландия]]
|8
|7
|4
|19
|-
|[[Венгрия]]
|8
|3
|4
|15
|-
|[[Бразилия]]
|7
|6
|6
|19
|-
|[[Испания]]
|7
|4
|6
|17
|-
|[[Кения]]
|6
|6
|1
|13
|-
|[[Ямайка]]
|6
|3
|2
|11
|-
|[[Хорватия]]
|5
|3
|2
|10
|-
|[[Куба]]
|5
|2
|4
|11
|-
|[[Выль Зеландия]]
|4
|9
|5
|18
|-
|[[Канада]]
|4
|3
|15
|22
|-
|СТАВНАС
|307
|307
|360
|974
|-
|}

== Россияса медалистъяс ==
=== Зарни медаль: ===
=== Эзысь медаль ===
=== Ыргӧн медаль ===
== Олимпиадаын Комиысь спортсменъяс ==
Комиысь Олимпиадаын петкӧдчисны кык спортсмен — [[Уква|Уква карысь]] варччысь Александр Сухоруков да [[Вылыс Максаковка]]ын чужлӧм боксёр Владимир Никитин, коді шедӧдіс ыргӧн медаль.

[[7 моз|Моз тӧлысь 7-ӧд лунӧ]] '''А.Сухоруков''' вермасис эстафетаын (4х100 метра, вольнӧй стиль) да ассьыс 100 метрасӧ варччис 47,6 секундаӧн. Россияса котырын вӧліны сідзжӧ Андрей Гречин, Александр Попкоа да Данила Изотов. Эстафетаын Рочму лои медводдзаӧн да петіс финалӧ (кадыс – 3.12,04).<ref>[https://komiinform.ru/news/137849/ Ухтинец Александр Сухоруков стал первым на дистанции 4×100 вольным стилем в Рио // «Комиинформ» юӧр сетан агентство (2016.08.07; рочӧн)]</ref> Но мӧд лунас россияса команда 3 минут 11,64 секунд кадӧн эз вермы шедӧдны медальяс.<ref>[https://komiinform.ru/news/137852/ Александр Сухоруков проплыл мимо медали // «Комиинформ» юӧр сетан агентство (2016.08.08; рочӧн)]</ref>

'''Владимир Никитин''' гожся Олимпиадаясын петкӧдчис медводдзаысь. Ордйысис медся кокни весӧвӧй категорияын — 56 килограммӧдз. [[11 моз|Моз тӧлысь 11-ӧд лунӧ]] 1/16 финалын сійӧ вермис [[Вануата]]ысь Боа Вараварӧс 3-0 тшӧтӧн.<ref>[https://komiinform.ru/news/137969/ Уроженец Верхней Максаковки Владимир Никитин вышел в одну восьмую финала по боксу на Олимпиаде в Рио // «Комиинформ» юӧр сетан агентство (2016.08.11 лун; рочӧн)]</ref>

[[14 моз|Моз тӧлысь 14-ӧд лунӧ]] Владимир 1/8 финалын вермис [[Таиланд|Таиландысь]] Чатчай Батдиӧс 2-1 тшӧтӧн.<ref>[https://komiinform.ru/news/138070/ Уроженец Верхней Максаковки выиграл второй бой на Олимпиаде в Рио // «Комиинформ» юӧр сетан агентство (2016.08.14 лун; рочӧн)]</ref> 1/4 финалын 3:0 тшӧтӧн (29:28, 29:28, 29:28) В. Никитин сяммис ордйыны ён спортсмен, [[Ирландия]]ысь Майкл Конланӧс.<ref>[https://komiinform.ru/news/138149/ Владимир Никитин продолжает триумфальное «шествие» на Олимпиаде в Рио // «Комиинформ» юӧр сетан агентство (2016.08.16 лун; рочӧн)]</ref> Доймалӧмъяс вӧсна эз вермы тышкасьны финалын зарни медаль вӧсна, но коли коймӧд местаын. Кыдзи Олимпиадаса вермысьлы, В.Никитинлы сетӧма [[Айму водзын бур уджысь (орденлӧн медаль)|«Айму водзын бур уджысь» орденлӧн II тшупӧда медаль)]], BMW машина да сьӧм (призӧвӧй 1,7 миллион шайт).<ref>[https://komiinform.ru/news/138525/ Уроженец Сыктывкара боксер Владимир Никитин награжден медалью ордена «За заслуги перед отечеством» II степени // «Комиинформ» юӧр сетан агентство (2016.08.26 лун; рочӧн)]</ref>

== Ӧшмӧсъяс ==
* [http://www.olympic-champions.ru/olympic/rio-2016/ Олимпийские чемпионы России]
* [http://www.sport-express.ru/olympics/rio2016/ Спорт-экспресс]

== Ыстӧдъяс ==
<references/>

[[Категория:Олимпиада ворсӧмъяс]]
[[Категория:Гожся Олимпиада ворсӧмъяс]]
