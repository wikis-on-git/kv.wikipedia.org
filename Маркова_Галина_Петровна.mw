{{Персоналия}}
'''Маркова Галина Петровна''' ([[1950-ӧд во|1950]]) — сценарист, телережиссёр, [[Россияса культураын нимӧдана уджалысь]].

== Олан туй ==
Галина Маркова чужӧма [[Коми АССР|Коми АССР-ын]] [[Луздор район]]са [[Абъячой]]ын [[1950-ӧд во]]ся [[вӧльгым тӧлысь 23-ӧд лун]]ӧ. Помалӧма Абъячойса шӧр школа, [[Коми канмуса педагогика институт]]ысь филология пакультет ([[1974]]). 

[[1977-ӧд во]]сянь уджалӧма «Коми гор» телерадиокомпанияын.

== Удж ==
Коми телевидениеын медводдзаяс лыдын босьтчӧма снимайтны коми фольклор серти уджъяс. Коми йӧзлӧн традицияяс да обрядъяс йылысь «Кӧка войяса му» телефильмысь '''Фин-йӧгра войтырлӧн I войтыркостса телефестиваль''' дырйи [[1991-ӧд во]]ын сетӧма медшӧр приз. Фильмсӧ вӧлі петкӧдлӧма Россияса шӧр каналъясті да [[Венгрия]]ын. [[1995-ӧд во]]ын тайӧ фильмыс вӧлі петкӧдлӧ Рочмунымӧс «Радуга» ставмирса телефестивальын.

Галина Маркова дасьтӧма да снимайтӧма татшӧм дженьыд художествоа дженьыд фильмъяс, кыдзи «Трипан Вась» ([[Тима Вень]] висьт серти), «Войвыв кӧш улын» (изьва-колваса эпос серти).

Г. П. Маркова вӧлӧма «Финно-угорский мир» ([[1993]]) ӧтувъя тележурнал котыртысьяс лыдын.

«Я хочу жить в тундре» телефильм петкӧдлӧма «Дети и экология: 21 век» ставмирса II телефестивальын ([[1999]]). 

«Колесо времени» телепроект ӧтувтӧ нёль фильм, кӧні петкӧдлӧма комияслӧн во гӧгӧрся йӧзкостса праздникъяс да керка кыпӧдӧм. 

Г. Маркова дасьтӧма сідзжӧ медводдза коми гижысь-романист [[Юхнин Василий Васильевич|В. В. Юхнинлӧн]] «Бианюр» повесьт серти фильм.

== Общественнӧй удж ==

== Наградаяс ==
* Коми Республикаса нимӧдана уджалысь ([[1997]])
* [[Россияса культураын нимӧдана уджалысь]]
* Коми Республикаса канму премия босьтысь
* Луздор районса Почёта гражданин

== Ӧшмӧсъяс ==
* Маркова Галина Петровна // Республика Коми. Энциклопедия: в 3-х т. — Сыктывкар: [[Коми небӧг лэдзанін|Коми кн. изд-во]], [[2000-ӧд во|2000]]. — Т. 3. — С. 375—376.
* [http://www.finnougoria.ru/news/33004/ Кинорежиссер Галина Маркова завершила съемки нового фильма о коми народе // «Финноугория» юӧр сетан шӧрин (2013.07.01; рочӧн)]
* [http://rciiipt.komi.muzkult.ru/news_article/2092282/?twoandhalf= Колесо времени Галины Петровны Марковой // Серпасасян искусство да кипод уджлӧн Луздор районса шӧрин (2016.12.13 лун; рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми режиссёръяс]]
[[Категория:Россияса культураын нимӧдана уджалысьяс]]
[[Категория:Коми войтырын водзмӧстчысьяс]]
[[Категория:Абъячой сикт овмӧдчӧмин]]
[[Категория:Чужисны 1950 воын]]
[[Категория:Чужисны вӧльгым тӧлысь 23-ӧд лунӧ]]
