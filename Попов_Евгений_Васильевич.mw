{{Персоналия}}
'''Попов Евгений Васильевич''' ([[1933-ӧд во|1933]]—[[2019-ӧд во|2019]]) — РСФСР-са нимӧдана велӧдысь, Емдін районса Почёта гражданин, меценат. 

== Олан туй ==
Евгений Попов чужӧма [[1933-ӧд во]]ся [[тӧвшӧр тӧлысь 21-ӧд лун]]ӧ [[Емдін район]]са [[Айкатыла]] сиктын.<ref>[https://komiinform.ru/news/175029 ''Фетисов А.'' Нужное дело на миллион: что приобрел реабилитационный центр на средства мецената Евгения Попова // «Комиинформ» юӧр сетан агентство (2019.01.21 лун; рочӧн)]</ref> Помалӧма [[Коми канмуса педагогика институт]] да бергӧдчӧма чужанінас. Нелямын во велӧдӧма Айкатыла школаын история да обществознание. 

Паськыда сы йылысь кутісны сёрнитны сэки, кор [[2018-ӧд во]]ся [[тӧвшӧр тӧлысь]]ын вуджӧдӧма ӧти миллион 200 сюрс шайт [[Гам (Емдін район)|Гам]] сиктса социально-реабилитационнӧй шӧринлы да сетӧма налы ассьыс керкасӧ. Тайӧс вӧчӧма сы бӧрын, кыдзи [[2017-ӧд во]]ын «Вперёд» районса газетсьыс лыддьӧма, мый «Гаврош» челядь шӧринлы колӧ выльмӧдны эмбурсӧ. Евгений Попов чукӧртӧма сьӧмсӧ [[1954-ӧд во]]сянь сберкассаын, медым лӧсьӧдны торъя керка да овны бать-мамсьыс торйӧн. Кор гӧгӧрвоӧма, мый сьӧмыс оз тырмы выль патера ньӧбӧм вылӧ, сьӧмсӧ чӧжӧма привычкаӧн нин. Сылӧн абу вӧлӧма гӧтыр ни челядь; чукӧртӧм сьӧмсӧ абу и вермӧма некытчӧ видзны, олӧма бать-мамыслӧн керкаын. Сылы вӧзйылӧмаӧсь бурмӧдӧм патера, но кольччӧма важ оланінас. Сьӧмӧн отсалӧмысь сійӧс шуӧмаӧсь «гӧль меценатӧн».

Социально-реабилитационнӧй шӧринлы сьӧмӧн отсалӧмысь Емдін районысь сӧветса депутатъяс [[2018-ӧд во]]ся [[сора тӧлысь]]ын сетӧмаӧсь Евгений Поповлы «Емдін районса Почёта гражданин» ним (Емдін районса экономика, культура да социально-политическӧй сӧвмӧмӧ пай пуктӧмысь).<ref>[https://komiinform.ru/news/168925 Пенсионеру из Айкино, подарившему 1 млн рублей реабилитационному центру, присвоено звание почетного гражданина // «Комиинформ» юӧр сетан агентство (2018.09.02 лун; рочӧн)]</ref>

Кулӧма [[2019-ӧд во]]ся [[рака тӧлысь 17-ӧд лун]]ӧ, гуалӧма Айкатыла сиктса шойнаын.<ref>[https://pg11.ru/news/69547 Пенсионер-меценат из Коми, который пожертвовал детям миллион рублей, скончался // «ПроГород11» сайт (2019.03.22 лун; рочӧн)]</ref>

== Ошканпасъяс ==
* «Коми АССР-са просвещенньӧ отличник» ним
* «СССР-са просвещенньӧ отличник» ним
* РСФСР-са нимӧдана велӧдысь
* Емдін районса Почёта гражданин ([[2018-ӧд во|2018]])

== Ӧшмӧсъяс ==
* [https://interesnosti.mediasole.ru/nischiy_mecenat_iz_komi_kak_zhivet_odinokiy_starik_otdavshiy_million_neznakomym_detyam ''Бешкарева Н.'' Нищий меценат из Коми: как живет одинокий старик, отдавший миллион незнакомым детям // «Медиасоль» сайт (2018.05.31; рочӧн)]
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми велӧдысьяс]]
[[Категория:Айкатыла сикт овмӧдчӧмин]]
[[Категория:Чужисны 1933 воын]]
[[Категория:Кулісны 2019 воын]]
[[Категория:Чужисны тӧвшӧр тӧлысь 21-ӧд лунӧ]]
[[Категория:Кулісны рака тӧлысь 17-ӧд лунӧ]]
