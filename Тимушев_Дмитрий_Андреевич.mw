{{Персоналия}}
'''Тимушев Дмитрий Андреевич''' ([[1900 во|1900]]—[[1970 во|1970]]) — [[коми кыв]] туялысь.

== Олан туй ==
Дмитрий Тимушев чужис [[1900 во]]ся [[12 йирым|йирым тӧлысь 12-ӧд лунӧ]] [[Кулӧмдін район]]са [[Керчомъя (Кулӧмдін район)|Керчомъя]] [[сикт]]ын. [[1916 во]]ын школа помаліс, [[1917 во|1917]]—[[1918 во]]ясын [[Югдін]]ын псаломщикаліс. [[1918 во|1918]]—[[1919 во]]ясӧ Керчомъя вӧлӧсьтса исполкомын секретараліс, школаын велӧдіс. [[1920 во]]ын '''еджыдъяслӧн''' рота штабын, мый овмӧдчис Керчомъяӧ Гражданскӧй тыш кадӧ, переписчикаліс.

[[1921]]—[[1925]] воясӧ уджаліс Кулӧмдінса РОНО-ын веськӧдлысьӧн, [[1925]]—[[1927 во]]ясӧ — [[Коми (Зыряна) асвеськӧдлан обласьт|Коми обласьтса]] ОНО-ын веськӧдлысьӧс вежысьӧн. [[1927]]—[[1928 во]]ясӧ — [[Кажым (Койгорт район)|Кажымса]] чугун сывдан заводын управляюшӧй, [[1929]]—[[1931 во]]ясӧ — [[Кывтыва (Княжпогост район)|Кывтываса челядь карӧн]] веськӧдлысь. [[1931]]—[[1932 во]]ясӧ — [[Сыктывкар]]са строительнӧй техникумын директорӧс вежысь, [[1932]]—[[1935 во]]ясӧ — [[Керчомъя (Кулӧмдін район)|Керчомъя]] школаса директор, [[1935]]—[[1936 во]]ясӧ — Сыктывкарын вӧррабфакын да вӧртехникумын старшӧй бухгалтер да велӧдысь, [[1936]]—[[1937 во]]ясӧ — бухгалтер курсъяс вылын велӧдысь.

[[1938 во]]ын Сыктывкарын [[Велӧдысьяслӧн институт]]ысь кыв да литература факультет помалӧм бӧрын велӧдіс Сыктывкарса педучилишӧын ([[1938]]—[[1942]]), Велӧдысьяслысь тӧдӧмлун сӧвмӧдан институтын методисталіс ([[1941]]—[[1942]]).

[[1942]]—[[1944]] воясӧ тышкасис [[Айму вӧсна Ыджыд тыш]] вылын.

Фронт вылысь воӧм бӧрын пырис уджавны СССР-са наукаяс академиялӧн Коми Базаысь коми кыв, письменносьт да история юкӧдӧ младшӧй научнӧй сотрудникӧн. [[1948 во]]ся [[23 моз|моз тӧлысь 23-ӧд лунсянь]] [[16 ӧшым|ӧшым тӧлысь 16-ӧд лунӧдз]] — старшӧй лаборант, сэсся — младшӧй научнӧй сотрудник. [[1962 во]]ся [[23 косму|косму тӧлысь 23-ӧд лунсянь]] — [[Коми наука шӧрин|СССР-са наукаяс академиялӧн Коми филиалын]] обшественнӧй наукаяс серти туялысь секретар.

[[1967 во]]ся [[1 йирым|йирым тӧлысь 1-ӧд лунсянь]] пенсионераліс. Куліс [[1970 во]]ся [[10 ӧшым|ӧшым тӧлысь 10-ӧд лунӧ]].

== Туясян удж ==
Туяліс лексикография. Ветліс некымын экспедицияӧ, кӧні гижис [[коми кыв|кывйысь]] да [[фольклор]]ысь материал. Коми филиалын уджалігӧн йӧзӧдіс 10 туясян удж, велӧдан да методическӧй небӧг. Медыджыд уджъяс пиын — «Коми-роч кывкуд» ([[1961]]), «Роч-коми кывкуд» ([[1966]]), кодӧс тшӧтш редактируйтіс. Коми кывйысь синонимъяс кывкудлы материал чукӧртіс.

== Небӧгъяс ==

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. — [[Сыктывкар]], [[2000]]. — С.169—170.
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1900-ӧд воясын]]
[[Категория:Туялысьяс]]
[[Категория:Коми кыв туялысьяс]]
[[Категория:Сыктывкар]]
[[Категория:Кыв, литература да история институт]]
[[Категория:Керчомъя сикт овмӧдчӧмин]]
[[Категория:Айму вӧсна Ыджыд тыш вылӧ ветлысьяс]]
