{{Персоналия}}
[[Файл:Veniamin Tšistaljov.jpg|250 px|right|thumb|Чисталёв Тима Вень (1890–1939) – коми гижысь, вуджӧдчысь, велӧдысь]]
[[Файл:Чисталёв В.Т. 1.jpg|250 px|right|thumb|Чисталёв Тима Вень да небӧг]]

'''Тима Вень''' ({{lang-ru|Чисталёв Вениамин Тимофеевич}}) ([[1890 во|1890]]–[[1939]]) – нималана [[коми гижысьяс анбур серти|коми гижысь]], поэт, [[коми литература]]са классик, вуджöдчысь, велöдысь.

==Олан туй==
Тима Вень чужӧма [[1890 во|1890 вося]] [[20 йирым|йирым тӧлысь 20 лунӧ]] [[Вӧлӧгда губерня]]ысь [[Усть-Сысольск уезд]]са Помöсдiн [[вӧлӧсьт]]ын (ӧні – [[Коми республика]]ысь [[Кулӧмдін район]]са [[Помӧсдін (Кулӧмдін район)|Помӧсдін]] [[сикт]]). Велöдчӧма медводз Помöсдiнса подув школаын, сэсся [[Дереваннӧй (Кулӧмдін район)|Дереваннӧй]] сиктса второкласснöй школаын. [[1908 во]]сянь – [[Пожöг]] школаын велöдысь. Медым лоны велöдысьöн, экзаменъяссö сдайтӧма экстернöн. Лöсьöдӧма быдмӧгъяс йылысь небöг да роча-коми кывкуд.

[[1914 во]]ын В.Т. Чисталёвöс босьтӧны сар армияö, кор пансьӧ [[Медводдза мирӧвӧй тыш]]. Служитӧма [[Украина]]ын. [[1918 во]]сянь [[1933 во]]öдз неыджыд косталöмöн Тима Вень велöдӧма Помöсдiнса школаын. [[1920]]-öд вояс пансигöн Чисталёв В.Т. уджалӧма [[Коми небöг лэдзанiн|Коми госиздатын]], редактируйтiс 16 [[небӧг]].

[[1934 во]]ын сiйö вöлӧма сöветскöй гижысьяслöн медводдза Ставсоюзса Съезд делегатöн (воссис [[1934]] вося [[13 моз|моз тöлысь 13 лунö]]). 
[[1937 во]]ын – Тима Веньöс мыжтӧг репрессируйтiсны кыдзи «буржуазнöй идеология пропагандистöс». [[1939 во]]ся [[13 йирым|йирым тӧлысь 13 лунӧ]] кулӧма [[Вылыс Чов]]са тюрьмаын. Дзебаніныс абу тӧдса, но чайтӧны, мый гуалӧма Сыктывкарса шӧр шойнаын. Казьтылана пернасӧ сувтӧдӧма [[Чисталёв Прометей Ионович|Прометей Чисталёвлы]] паметниккӧд орччӧн.

Реабилитируйтӧма [[1956 во]]ын.

==Гижан удж==
Медводдза гижан сямыс – тайö вуджöдöм [[кывбур]]ъяс. Вуджöдiс [[Никитин Иван Саввич|Иван Никитинлысь]] «Песня бобыля» ([[1908]]) да [[Кольцов Алексей Васильевич|Алексей Кольцовлысь]] «Песня старика» ([[1909]]) кывбуръяс. 

[[Медводдза мирӧвӧй тыш]] кадö гижис «Гут да ном» ([[1916]]), «Кöнкö веж турун пöвстын» ([[1917]]) кывбуръяс.

[[Гражданскöй тыш]] пыр мунöм бöрын гижис «1919 во» [[поэма]], «Шог асыв», «Тшыг во», «Сартас би улын» висьтъяс да мукöд.

[[Октябрса революция]]лы 10 во кежлö гижис [[Ленин Владимир Ильич|«Ленин гу дорын»]] ([[1927]]) и «Му вежандыр» ([[1927]]) поэмаяс.

Сылöн поэзияын абу этша конъюнктурнöй кывбур, кодъясöс гижöма сы кадся политика дорйöм могысь: «Кодi гöрд му понда олö?», «Дубинушка», «19-öд во», «Важ олöм колльöдöм», «Том ёртлы», «Олан да вылан, Сöвет Коми му», «Юкмöсö» и мукöд. Татшöм кывбурыс абу этша. Но йöз да туялысьяс казялöны мöд сикас кывбуръяс – найö этшаджыкöсь, дженьыдöсь да мыла кывъяöсь. Найöс тöдö быд коми морт – «Менам кывъясöй», «Потандорса», «Ок, эськö». 

Тима Веньлöн кывбуръясыс матынöсь йöз кост сёрнилань, тайö чери кыйысьяслöн, вöралысьяслöн, нянь быдтысьяслöн сёрни.

«Поэзия артмöм» кывбур ([[1921]]–[[1922]]) гижöма карел-фин эпослöн ритмöн, дженьыд, нёльысь куим визя кывбурöн:

Ог тöд, кодi менö чужтiс, <br />
Кодi быдтiс, вердiс-удiс, <br />
Сьывны-мойдны йöзö дэдзис...<br />

Гашкö, лöзов чöд тусь пиын, <br />
Быдми меöй вöр туй дорын, <br />
Да öктiс кудъяс ветлысь-мунысь. <br />

Гашкö, вöр ты пыдöс ваыс <br />
Вöлi меным потан пыдди, <br />
Чöж-пöткаыс öввö сьывлiс. <br />

Гашкö, вöлi лöня вöрыс... <br />
Меным висьтъяс йöлöгаö <br />
Тöлысь югöр чукöрталiс.<br />

[[1929]] сылöн чужис «Трипан Вась» гижӧд – коми литератураын медбуръяс [[висьт]]ъяс лыдысь.

Тима Вень уна вуджöдiс роч да ставмирса литература.

Вöр-ва серпасъяс йылысь да му вылын уджалысьяс йылысь гижис татшöм кывбуръяс, кыдзи: «Тувсов вой» ([[1920]]), «Кайла, видзöдла» ([[1921]]), «Гожöм пом» ([[1922]]), да мукöд. 

Бура тӧдса сылӧн «Изкар», «Ныв сетöм» пьесаясыс.

20–öд воясö Тима Веньлöн гижöдъясыс (кывбуръяс, висьтъяс, очеркъяс) тшöкыда петавлiсны гижöд чукӧръясын, торйöн нин велöдчысьяслы лыддьысян небӧъясын. Шуам, [[1923]] вося «Выль туйöд» хрестоматияын вöлi йӧзӧдöма 21 гижöд.

20–öд вояс мöд джынйын да 30–öд воясö гижысь ёна йӧзӧдчис [[Войвыв кодзув (журнал)|«Ордым»]] да [[Войвыв кодзув (журнал)|«Ударник»]] журналъясын. Войвывса вöр–ва йылысь, туйвывса пасйöдъяс да öткымын мукöд гижöд петiсны и [[Коми му (газет)|«Вöрлэдзысь»]] газетын.

==Фольклор чукӧртысь==
'''Тима Вень''' тӧдса сідзжӧ кыдзи коми фольклор чукӧртысь. 1920-ӧд воясӧ гижаліс коми [[ворсöм]]ъяс, [[пудъясянкыв]]ъяс, [[примета]]яс да [[сьыланкыв]]ъяс. Мыйсюрӧ вӧлі йӧзӧдӧма. Гижӧдъясыс куйлӧны [[Коми республикаса Национальнӧй музей]]ын да [[Коми республикаса национальнӧй архив]]ын.

==Медшöр гижöдъяс==
==Торъя небöгъяс==
* Изкар (Важ коми олöмысь нёль торъя драма. — [[Сыктывкар|Сыктывдінкар]], [[1926]] .
* Чисталёв Тима Веньлöн гижöдъяc. Воддза книга. Муртöса да муртöстöм лыддьöгъяс. — [[Сыктывкар|Сыктывдінкар]]: [[Коми небӧг лэдзанін|Коми книга лэдзанiн]], [[1928]].
* Ыджыд висьт гижöдысь серпасторъяс. — [[Сыктывкар|Сыктывдінкар]]: [[Коми небӧг лэдзанін|Коми книга лэдзанiн]], [[1929]].
* Олöм вояс. Бöрйöмторъяс гижöд чукöрысь. Мöд том. — [[Сыктывкар]]: [[Коми небӧг лэдзанін|Коми государственнöй издательство]], [[1936]].
* Олöм вояс. Бöрйöм гижöдъяс. — [[Сыктывкар]]: [[Коми небӧг лэдзанін|Коми книжнöй издательство]], [[1957]].
* Во гöгöр кытшовтöм. — [[Сыктывкар]]: [[Коми небӧг лэдзанін|Коми книжнöй издательство]], [[1959]] да [[1978]] вояс). (велӧдчысьлы библиотека серия)
* Менам гора тулыс. — [[Сыктывкар]], [[1980]].
* Эжва йывса колип. — [[Сыктывкар]], [[2000]].
* Ния (1908–1929 воясся гижӧдъяс) / Отв. ред., сост., заключ. ст. [[Лимерова Валентина Александровна|В.А. Лимеровой]]. – Сыктывкар: [[Кола (небӧг лэдзанін)|Изд-во «Кола»]], [[2010]]. – 592 с.

== Паметь ==
* Помӧсдін сиктын паметник.
* Сыктывкарса шӧр шойнаын казьтылана паметник.

==Öшмöсъяс==
* https://web.archive.org/web/20120111133056/http://www.emc.komi.com/03/23/020.htm
* http://foto11.com/komi/writer/ven_chistalev.php
* [[Латышева Вера Алексеевна|''Латышева В.А.'']]. Программные стихотворения Вениамина Чисталёва // Литература Коми: словарь школьника. — [[Сыктывкар]], [[2007]]. – С. 305-309.
* [[Дёмин Владимир Николаевич|''Дёмин В.Н.'']] На небе звезда ... – [[Сыктывкар]], [[1995]]. – С. 176-185.
* [[Дёмин Владимир Николаевич|''Дёмин В.Н.'']] Чисталёв Вениамин Тимофеевич // Писатели Коми: биобиблиографический словарь: В 2-х т. – [[Сыктывкар]], [[2001]]. – Т. 2. – С. 407-416. 
* [[Мартынов Валерий Иванович|''Мартынов В.И.'']] Вениамин Тимофеевич Чисталёв // История коми литературы: В 3-х т. – [[Сыктывкар]], [[1980]]. – Т. 2. – С. 195-204. 

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1890 воын]]
[[Категория:Кулісны 1939 воын]]
[[Категория:Коми гижысь]]
[[Категория:Помӧсдін сикт овмӧдчӧмин]]
[[Категория:Медводдза мирӧвӧй тыш вылӧ ветлысьяс]]
