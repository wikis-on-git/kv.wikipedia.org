'''Кузьма-Демьян лун''' ({{lang-ru|Кузьминки, Кузьма-Демьян}}) — йӧзкостса гаж, кодӧс пасйӧны [[14 вӧльгым|вӧльгым тӧлысь 14 лунӧ]].

''Кузьма-Демьян лунӧ'' эжвайывса [[сикт]]ъясын том йӧз рытнас чукӧртчӧны [[братчина]] вылӧ, кодӧс празднуйтӧны куим лун. [[Зон]]ъяс медалӧны керка. [[Ныв]]ъяс вайӧны [[пызь]], [[ид]], [[таг]] да ӧтвыв пуӧны тагъя [[сур]]. 

Юантор пуӧм бӧрын нывъяс [[сьыланкыв]]йӧн корӧны керка кӧзяинлысь яндӧва. Сэсся нёль ныв стӧкан тыра сурӧн йӧктӧны сьыланкыв улӧ да юӧны. Сьыланкывйӧн жӧ найӧ матыстчӧны кык зон дорӧ подносӧн да мыччӧны налы сур. Юӧм бӧрын зонъяс пуктӧны поднос вылӧ сьӧмтор. 

Та бӧрын нывъяс гӧститӧдӧны мукӧд зонсӧ.

[[Кулӧмдін район]]са [[Керчомъя (Кулӧмдін район)|Керчомъя]] сиктын ''Кузьма-Демьян лунӧ'' ичӧт нывкаяс ветлӧны керкаысь керкаӧ. Найӧс гӧститӧдӧны [[тшай]]ӧн, [[ырӧш]]ӧн, [[нянь]]ӧн, [[калля]]ӧн (идъя [[чужва]]ысь юантор).

== Ӧшмӧс ==
* Коми календар. 2009 во / Лӧсьӧдіс ''Ӧльӧш Рассыхаев''. — [[Сыктывкар]], [[2008]].

== Ыстӧдъяс ==
<references/>

[[Категория:Йӧзкостса календар]]
