{{Персоналия}}
'''Осипов Александр Георгиевич''' ([[1923]]—[[1973]]) — [[Коми-Зыряна|коми]] шылад [[туялысь]] да тэчысь, искусствоведение наукаяса кандидат ([[1965]]).

== Олан туй ==
Александр Осипов чужӧма [[1923 во]]ся [[15 рака|рака тӧлысь 15-ӧд лунӧ]] [[Коми (Зыряна) асвеськӧдлан обласьт]]са [[Шойнаты (Кӧрткерӧс район)|Шойнаты]] сиктын. Велӧдчӧма да олӧма [[Кулӧмдін]]са детдомын. Велӧдчӧма [[Вӧлӧгда]]са шылад училишӧын ворсны домраӧн да скрипкаӧн. [[1937]]—[[1941|1941 воясын]] веськӧдлӧма [[Кулӧмдін]] сиктын йӧзкостса инструментъяслӧн оркестрӧн, артисталӧма Коми АССР-са сьылан-йӧктан ансамбльлӧн йӧзкостса инструментъяслӧн оркестрын.

[[Айму вӧсна Ыджыд тыш]] кадӧ чорыда ранитчӧма шуйга киас. [[1943]]—[[1945]] да [[1949]]—[[1952|1952 воясӧ]] вӧлӧма хормейстерӧн Коми АССР-са сьылан-йӧктан ансамбльын да Драма театрын шылада веськӧдлысьӧн.

[[1947]]—[[1949|1949 воясын]] велӧдчӧма [[Макаръя|Горьковса]] консерваторияын.

[[1952]]—[[1953|1953 воясын]] велӧдӧма Егорьевскын Москва обласьтса культпросветшколаын, [[1953]]—[[1954|1954 воясын]] веськӧдлӧма хорӧн [[Грозный|Грознӧйын]], [[1954]]—[[1959|1959 воясын]] — Сыктывкарса шылад училишӧын велӧдысь, филармонияын да радиоса хорын художествоа веськӧдлысь.

[[1959 во]]ын помалӧма Гнесиных нима Москваса шылада-педагогика институтысь дирижерско-хоровӧй факультет, [[1964 во]]ын — Москва консерваторияысь дирижерско-хоровӧй факультетса аспирантура (велӧдчӧма К.Б. Птица пропессор дорын).

Сёрӧнджык олӧма Москва обласьтса Люберцы карын. Кулӧма [[Москва]]ын [[1973 во]]ся [[31 тӧвшӧр|тӧвшӧр тӧлысь 31-ӧд лунӧ]].

== Туялан удж ==
Кыдзи туялысь, пуктӧма ыджыд пай коми сьылан культура сӧвмӧдӧмӧ. Дасьтӧма искусствоведение кандидат вылӧ диссертация («Песни народа коми») — медводдза туялӧм, кӧні видлалӧма коми йӧзкостса сьыланкывъяслӧн шыладыс.

Александр Осиповлӧн шылад йылысь уджъясыс петавлӧмаӧсь «Советская музыка» да «Музыкальная жизнь» журналъясын, «Советская Россия» да «Правда» газетъясын. На пиын, татшӧм коми шылад тэчысьяс йылысь, кыдзи Яков Перепелица, [[Чисталёв Прометей Ионович|Прометей Чисталёв]], Георгий Дехтяров, Александр Воронцов, Вацлав Мастеница, скрипач Иван Оплеснин да сьылысь Пантелеймон Осипов йылысь.

А.Г. Осипов чукӧртӧма, вежлалӧма да йӧзӧдӧма [[Нёбдінса Виттор]]лысь став 26-нан сьыланкывсӧ.

Дасьтӧма сьыланног татшӧм авторъяслӧн кывбуръяс дорӧ: Г. Ермаков, И. Вавилин, Н. Фролов, [[Куратов Иван Алексеевич|И. Куратов]], [[Попов Серафим Алексеевич|С. Попов]], [[Щербаков Фёдор Васильевич|Ф. Щербаков]], Н. Смирнов, Ю. Сюрвасев, А. Мурзин, [[Елькин Василий Иванович|В. Елькин]], [[Размыслов Ананий Прокопьевич|А. Размыслов]], С. Тимушев, В. Косарев, [[Лебедев Михаил Николаевич|М. Лебедев]], В. Ширяев, [[Юшков Геннадий Анатольевич|Г. Юшков]], Г. Топоров и мукӧд.

Гижӧма шылад драмаа спектакльяслы: Г. Ермаковлӧн «Северное сияние», М. Потолицынлӧн «Изваильская крепость», В. Лекановлӧн «Клин клином».

== Небӧгъяс ==
Йӧзӧдӧма некымын сборник: «Четыре песни» ([[1955]]), «Лирические песни» ([[1956]]), «Песни и романсы» ([[1957]]), «Коми советские песни» ([[1960]]), «Романсы» ([[1967]]), «Песни В. Савина» ([[1966]]).

== Наградаяс ==
* [[Коми АССР-са искусствоясын нимӧдана уджалысь]] ([[1966]])

== Ӧшмӧсъяс ==
* [http://foto11.com/komi/art/singing/osipov_book_enter.shtml А.Г. Осипов йылысь]
* [http://www.nbrkomi.ru/kk/base/raiony/kortkeros/kultura/muz/osipov_aleksandr_georgievich_1923__1973/ Коми Республикаса национальнӧй библиотека сайтын А.Г. Осипов йылысь]
* ''Герстле Н.Ф.'' А.Г. Осипов // Дыхание пармы. Книга об искусстве и литературе народа коми. — [[Сыктывкар]], [[1991]]. — С. 265—266.
* [http://www.biografija.ru/biography/osipov-aleksandr-georgievich.htm  Биография.ру сайт]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми фольклор туялысьяс]]
[[Категория:Шойнаты сикт овмӧдчӧмин]]
[[Категория:Чужисны 1923 воын]]
[[Категория:Кулісны 1973 воын]]
[[Категория:Айму вӧсна Ыджыд тыш вылӧ ветлысьяс]]
