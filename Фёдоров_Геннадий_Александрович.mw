'''Фёдоров Геннадий Александрович''' ([[коми кыв|коми]]ӧн '''Педь Гень''', [[1909]]–[[1991]]) – [[коми гижысьяс анбур серти|коми гижысь]], [[Куратов Ӧльӧш Вань|Иван Куратов]] нима канму премиа босьтысь ([[1968]]), [[РСФСР-са культураын нимӧдана уджалысь]] ([[1969]]), [[Коми АССР-са нимйӧза гижысь]] ([[1984]]).

==Олан туй==
[[Файл:Фёдоров Г.А. Гу.jpg|250 px|right|thumb|Коми гижысь Г.А. Фёдоров гу вылын казьтылан пас]]
* [[1909]], [[18 моз|моз тӧлысь 27 лун]] – чужис [[Вӧлӧгда губерния]]ын [[Усть-Сысольск уезд]]са [[Мылдiн]] [[вӧлӧсьт]]ын (ӧнi – [[Коми Республика]]са [[Мылдiн]] [[сикт]]) сиктса велӧдысьлӧн семьяын. Помаліс чужан сиктас подув (начальнӧй) школа.
* [[1926]] – помаліс [[Кулӧмдін]]са 2-ӧд тшупӧда школа.
* Сыктывкарса педагогика техникум помалӧм бӧрын уджаліс завучӧн челядь керкаясын, сэсся — [[Коми небӧг лэдзанін]]ын.
* [[1940]] – помаліс заочнӧя [[Горький нима Литература институт]].
* Ветліс [[Айму вӧсна Ыджыд тыш]] вылӧ.
* [[1946]]–[[1948]] – уджаліс СССР-са наукаяс академиялӧн Коми филиалын научнӧй сотрудникӧн.
* [[1948]]–[[1959]], [[1964]]–[[1971]] – веськӧдліс Коми гижысь котырӧн.

* [[1991]], [[2 тӧв шӧр|тӧвшӧр тӧлысь 2 лун]] – кувсис [[Сыктывкар]]ын, дзебӧма карса [[Шӧр шойна (Сыктывкар)|Шӧр шойна]] вылӧ.

== Гижан удж==
Г.Фёдоров гижӧдъяссӧ заводитіс йӧзӧдны [[1928]]–ӧд воӧ [[Ордым (журнал)|«Ордым»]] журналын. А медводдза «Зелля» небӧгыс, кӧні вӧлі йӧзӧдӧма нёль акта пьеса, петіс [[1931]]–ӧд воын. «Сиктса асыв» ([[1932]]), «Колхозницаяс» ([[1936]]), «Трактористка Василиса» ([[1938]]) повесьтьясын гижысьыс серпасалӧ коми сиктлысь вежсьӧмсӧ коллективизация воясӧ. 
 
Паськыда тӧдса Г. Фёдоровлӧн 1960–1980–ӧд воясӧ гижӧм историческӧй романъясыс. «Кыа петігӧн» ([[1962]]) романын да «Востым» ([[1982]]), «Чужан мусянь ылын» ([[1989]]), «Эзысь сюра кӧр» ([[1991]]) трилогияын авторыс висьталӧ гражданскӧй войнаса героиня [[Каликова Домна Фёдоровна|Домна Каликова]] да медводдза коми поэт [[Куратов Ӧльӧш Вань|И.А.Куратов]]лӧн олӧм йылысь.

Геннадий Фёдоровлысь гижӧдъяссӧ вуджӧдӧма [[роч кыв|роч]] да мукӧд кыв вылӧ. СССР-са Гижысь котырын [[1938]] восянь.

Г.А. Фёдоровлы медводдзаӧн коми гижысьяс пиысь 1984 воын сетӧма «Коми АССР-са нимйӧза гижысь» ним.

== Небӧгъяс ==
=== Комиӧн ===
=== Рочӧн ===
=== Вуджӧдӧм уджъяс ===
=== Литература туялӧмъяс ===

== Наградаяс ==
* [[Куратов Иван Алексеевич|Иван Куратов]] нима канму премиа босьтысь ([[1968]])
* РСФСР-са культураын нимӧдана уджалысь ([[1969]])
* [[Коми АССР-са нимйӧза гижысь]] ([[1984]])

== Паметь ==
* [[2008 во]]ся [[7 кос му|косму тӧлысь 7 лунӧ]] Геннадий Александрович Фёдоровлысь нимсӧ сетӧма «Мылдін районса овмӧдчӧминъяскостса шӧр бибилиотекалы». 

==Öшмöсъяс==
* История Коми литературы: В 3-х т.  / Под ред. [[Ванеев, Альберт Егорович|А.Е. Ванеева]], [[Мартынов Валерий Иванович|В.И. Мартынова]]. – [[Сыктывкар]], [[1981]]. – Т. 3
* [[Ванеева Ирина Михайловна|Ванеева И.]] ''Фёдоров Геннадий Александрович'' // Республика Коми: Энциклопедия: В 3-х т. – [[Сыктывкар]]: [[Коми небöг лэдзанiн|Коми кн. изд-во]], [[2000]]. – Т. 3. – С. 240.
* [http://www.nbrkomi.ru/kk/base/raiony/troick/literatura/pisateli_i_poety/imya_razdela/ Коми Республикаса Национальнӧй библиотека]
* [http://foto11.com/komi/writer/fedorov.php Коми культура йылысь foto11.com сайт]

[[Категория:Персоналия анбурӧд‎]]
[[Категория:Персоналия:Коми‎]]
[[Категория:Коми гижысь]]
[[Категория:Мылдiн кар овмӧдчӧмин]]
[[Категория:Кыв, литература да история институт]]

[[koi:Фёдоров Геннадий Александрович]]
