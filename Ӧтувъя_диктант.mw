'''Ӧтувъя диктант''' — коми кыв вылын диктант гижан ӧтувъя акция, кодӧс нуӧдӧ [[Коми войтыр (ӧтмунӧм)|«Коми войтыр» ӧтмунӧм]] да [[МИ (котыр)|коми том войтырлӧн «МИ» котыр]]. Медводдзаысь нуӧдӧма [[2015 во]]ся [[18 урасьӧм|урасьӧм тӧлысь 18-ӧд лунӧ]]. Сідзжӧ шуӧны '''Коми диктант'''. 

== История ==
Нуӧдны коми кыв вылын ӧтувъя диктант вӧзйыліс [[МИ (котыр)|коми том войтырлӧн «МИ» котыр]] [[2014 во]]ӧ [[Кулӧмдін район]]са [[Помӧсдін (Кулӧмдін район)|Помӧсдін]] сиктын фин-йӧгра томуловлӧн ФУРОР Войтыркостса форум дырйи.<ref>[http://www.komiinform.ru/news/119935/ Тотальный диктант в Сыктывкаре напишут на коми языке // «Комиинформ» сайт (2015.01.30; рочӧн)]</ref>. Диктант кежлӧ дасьтӧма торъя бланк.

== Ӧтувъя диктант 2015 воын ==
Диктантлы гижӧдсӧ дасьтіс нималана [[Коми гижысьяс анбур серти|коми гижысь]] [[Тимин Владимир Васильевич|Владимир Тимин.]] Сійӧ шусис «Чужан му йылысь кыв». Диктант эз вӧв сьӧкыд кыв гижанног да чут-чутік пуктанног боксянь, но мукӧдсӧ крукыштіс ас нимъяс гижӧм.<ref>[http://komikz.ru/news/science-and-education/?id=15068 ''Сидорова В.'' В Сыктывкаре, Москве, Санкт-Петербурге провели диктант на коми языке // «Красное знамя» сайт (2015.02.18; рочӧн)]</ref>

=== Жури ===
Сыктывкарын диктант донъялӧм могысь вӧлі котыртӧма 5 морта жури. Сэтчӧ пырисны: «Коми войтыр» ӧтмунӧмлӧн Президиумӧ пырысь, филологияса кандидат Ӧльӧш Рассыхаев (веськӧдлысь), Коми Республикаын Велӧдӧм сӧвмӧдан институтысь уджалысь А.Н. Карманова, Сыктывкарса канму университетлӧн Психология да педагогика институтысь велӧдысь, педагогика наукаясса кандидат С.Н. Терентьева, Коми Республикаса вӧр-ва видзӧм да ресурсъяс серти юӧртан Фондлӧн картография юкӧнын уджалысь С.Ф. Мамонтова, «МИ» котырса веськӧдлысьӧс вежысь В.П. Чупров. 

Кыв гижанног да чутік пуктігӧн журиӧ пырысьяс вӧзйӧны мыджсьыны «Коми орфография кывкуд» (2008) небӧгын индӧм правилӧяс вылӧ.

=== Гижысь лыд ===
Котыртысьяслӧн арталӧм серти, ассьыс тӧдӧмлунсӧ 2015 воын донъявны воліс 500 сайӧ морт. Медводз диктант гижисны [[Москва]]ын олысь комияс. Россияса Президент бердын Коми Республикаса Пырпеткӧдланінын гижисны 23 морт.<ref>[http://www.komiinform.ru/news/120479/ В Москве прошел диктант на коми языке // «Комиинформ» сайт (2015.02.16; рочӧн)]</ref>

Юркарын диктант гижысьяс ӧдва тӧрисны Сыктывкарса канму университетлӧн кык ыджыд жырйӧ. Волісны ас вын видлыны студентъяс да университет помалысьяс, велӧдысьяс да журналистъяс, чина войтыр да арлыда йӧз. Ыджыд котыр локтіс Искусствояс гимназияысь. [[Сыктывкар]]ын диктант гижисны 110 гӧгӧр морт. Диктант лыддис университетса велӧдысь, кыв туялысь, филологияса доктор [[Лудыкова Валентина Матвеевна|В.М. Лудыкова]]. Диктант гижысьяс лыдын вӧліны «Коми войтыр» ӧтмунӧмын нырщикъяс [[Марков Валерий Петрович|В.П. Марков]], [[Габов Сергей Иванович|С.И. Габов]].

[[Уква]]ын техническӧй канму университетын гижисны 40 морт<ref>[http://www.bnkomi.ru/data/news/35989/ УГТУ провел первый диктант на коми языке // БНКоми сайт (2015.02.19; рочӧн]</ref>, [[Петыркар]]ын — 19.

Унаӧн пырӧдчисны диктант гижӧмӧ коми сиктъясысь. [[Кулӧмдін]] сиктса школаын гижисны 34 морт, [[Кулӧмдін район]]са [[Помӧсдін (Кулӧмдін район)|Помӧсдінын]] — 90 морт (20 версттьӧ да 70 велӧдчысь), [[Пожӧг (Кулӧмдін район)|Пожӧгын]] — 73 морт.

[[Удора район]]ын диктантасисны Шӧр библиотека подув вылын [[Кослан]]ын, [[Усогорск (Удора район)|Усогорскын]], [[Благоев (Удора район)|Благоевын]], [[Важгорт (Удора район)|Важгортын]], [[Чим (Удора район)|Чимын]], [[Слӧбӧда (Удора район)|Слӧбӧдаын]], [[Ёвкӧдж (Удора район)|Ёвкӧджын]], [[Йӧртымдін (Удора район)|Йӧртымдінын]] — ставнас морт 80.

[[Изьва район]]ын гижисны челядьлы содтӧд тӧдӧмлун сетан шӧрин подув вылын, [[Изьва район]]са [[Гам (Изьва район)|Гамын]] — школаын. Пырӧдчисны диктантӧ [[Сыктывдін район]]са [[Ыб (Сыктывдін район)|Ыб]] да [[Паджга (Сыктывдін район)|Паджга]], [[Кӧрткерӧс]] да [[Абъячой]] юрсиктъяс.

Комиӧн диктант гижисны и [[Инта]] карын, [[Петрунь]] да [[Косьювом]] сиктъясын. Ставнас 71 морт.

[[Княжпогост район]]ын диктант гижны окотитысьыс чукӧрмис 76 морт: [[Емва]]ын 30-ӧн, [[Сьӧська (Княжпогост район)|Сьӧська]] сиктын 20-ӧн, [[Мещура (Княжпогост район)|Мещура]] посёлокын 8-ӧн, [[Туръя (Княжпогост район)|Туръя]] сиктын 18 морт. Арлыд сертиыс: дас арӧссянь 70 арӧсӧдз.<ref>[https://web.archive.org/web/20160305102033/http://komivoityr.com/?view=98048421 Княжпогост районса олысьяс пасйисны Чужан кывлысь лун! // «Коми войтыр» сайт (2015.02.23)]</ref>

=== Дон пуктӧм ===
Уджъяс донъялігӧн колӧ тӧд вылын кутны:
* Быд ӧшыбка лыддьысьӧ 1 ӧшыбкаӧн.
* Ӧти кывйын кӧ некымын орфография ӧшыбка, быдӧн лыддьысьӧ торйӧн («четчиштны» — «чеччыштны» пыдди)
* Ӧти ӧшыбкаӧн лыддьысьӧ, абу кӧ пуктӧма ӧти либӧ кык чутік, шуам, пыртана кывъясын («тайӧ, дерт жӧ колӧ…»).
* Диктантын кӧ ӧткодь ӧшыбка вӧчӧма ӧти и сійӧ жӧ кывйын, тайӧ лоӧ ӧти ӧшыбкаын (шуам, «воччыны», «воччыны» — «вотчыны» пыдди).

Диктантысь дон пуктігӧн арталӧны кыв гижигӧн да чут-чутік пуктігӧн ӧшыбкаяс.

{| border=1
!Дон
!Кыв гижигӧн /
Чут-чутік пуктігӧн
ӧшыбка
|-
|«Вит»
|0/0, 0/1
|-
|«Нёль»
|0/2; 0/3; 0/4;

1/0; 1/1; 1/2; 1/3;

2/0; 2/1; 2/2
|-
|«Куим»
|0/5; 0/6; 0/7; 0/8;

1/4; 1/5; 1/6; 1/7;

2/3; 2/4; 2/5; 2/6;

3/0; 3/1; 3/2; 3/3; 3/4; 3/5;

4/0; 4/1; 4/2; 4/3; 4/4
|-
|}

=== Кывкӧртӧдъяс ===
2015 воын коми диктант гижысьяслысь уджъяссӧ донъялӧма со тадзи:

{| border="1" cellpadding="4" cellspacing="0" style="border:1px solid #aaa; border-collapse:collapse"
|- bgcolor="#ECECEC"
! Сикт / кар
! 5 (вит)
! 4 (нёль)
! 3 (куим)
|-
|Сыктывкар
|1
|24
|31
|-
|Уква
|1
|18
|?
|-
|Москва
|—
|—
|2
|-
|Петыркар
|—
|1
|4
|-
|Помӧсдін
|12
|22
|?
|-
|Кулӧмдін
|6
|24
|?
|-
|}

== Ӧшмӧсъяс ==
* [https://web.archive.org/web/20160305094335/http://komivoityr.com/?view=97990021 «Коми войтыр» ӧтмунӧмлӧн сайт]
* ''Карманова А.Н., Коснырева Р.И., Кренделева Т.В.'' Коми орфография кывкуд. — [[Сыктывкар]], [[2008]]. — 253 л.б.

== Ыстӧдъяс ==
<references/>

[[Категория:Коми культура]]
[[Категория:Коми войтыр (ӧтмунӧм)]]
