{{Персоналия}}
'''Дьяконов Николай Михайлович''' ([[1911]]—[[1982]]) — нималана [[Коми кыв|коми]] [[Коми гижысьяс анбур серти|гижысь, драматург]], театрын ворсысь, режиссёр, [[Коми АССР-са нимйӧза артист]], [[РСФСР-са нимйӧза артист]].

==Олан туй==
Николай Дьяконов чужӧма [[1911-ӧд во]]ся [[косму тӧлысь 10-ӧд лун]]ӧ (важ ногыс [[рака тӧлысь 28-ӧд лун]]ӧ) [[Вӧлӧгда губерня]]лӧн [[Яренск уезд]]са [[Емдін]] [[сикт]]ын (ӧнi — [[Емдiн район]]). Подув школа помалӧм бӧрын ямшикалӧма пошта станцияын, вӧр лэдзӧма. [[1931-ӧд во]]ын локтӧма Сыктывкарӧ велӧдчыны театральнӧй курсъяс вылӧ, уджалӧма Коми обласьтса передвижнöй театрын. [[1932]]–[[1936-ӧд во]]ясын велӧдчӧма Ленинградын театрса искусство училишӧын. [[1945-ӧд во]]ӧдз уджалӧма актерӧн да режиссёрӧн [[Коми Республикаса Драма театр|Коми национальнӧй драмтеатрын]], а сэсся сэнi жӧ художественнӧй веськӧдлысьӧн. Режиссёрӧн уджалiгӧн Н. Дьяконов дасьтӧма да пуктӧма 70 гӧгӧр спектакль. Кулӧма [[1982-ӧд во]]ся [[вӧльгым тӧлысь 21-ӧд лун]]ӧ, дзебöма [[Сыктывкар]]ын.

==Удж==
Драматургия юкӧнын Николай Дьяконов заводитӧ водзмӧстчыны 1930–ӧд вояс помын. [[Ермолин Степан Иванович|Степан Ермолинкӧд]] ӧтув сiйӧ гижӧ квайт пьеса: «Джуджыд запань» ([[1938]]), «Кырнышъяс» ([[1938]]), «Домна Каликова» ([[1939]]) да мукӧд.

Драматург творчествоын асшӧр тшупӧдӧн лоӧма «Свадьба приданнӧйӧн» ([[1948]]) лирическӧй комедия гижӧм. Роч кыв вылын (вуджӧдiс А. Глебов) пьесасӧ вӧлi сувтӧдӧма Москваса Сатира театр сцена вылын, сэсся регыдӧн пыртiсны асланыс репертуарӧ и рубежсайса театръяс.

«Куим багатыр» ([[1960]]), «Квартет Николая Курочкина» ([[1962]]), «Нива–Нивушка» ([[1981]]) да мукӧд тешын гижысь серпасалӧ коми сикт водзын сулалысь тӧдчана могъяс.

[[1939-ӧд во]]сянь [[Коми гижысь котыр|СССР–са гижысь котыр]]ын.

==Наградаяс==
* СССР-са канму премия босьтысь ([[1945]]) 
* [[Коми АССР-са нимйӧза артист]] ([[1945]])
* [[РСФСР-са нимӧдана артист]] ([[1951]])
* «Почёт пас» (рочöн – «Знак Почёта») кык орден

==Ӧшмӧсъяс==
* Попова С. Страницы истории коми театра. – [[Сыктывкар]], [[1965]]; 
* Коми советские писатели. – [[Сыктывкар]], [[1968]].
* http://foto11.com/komi/theatre/1951book03_diakonov.php

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми драматургъяс]]
[[Категория:Коми ворсысьяс]]
