'''Дьяконов Николай Михайлович''' (комиöн – Михайлö Микол) ([[1911]]–[[1982]]) – [[коми гижысь]], драматург, [[СССР–са гижысь котыр]]ö пырысь ([[1939]]), [[Коми АССР-са народнӧй артист]] ([[1945]]), [[РСФСР-са заслуженнӧй артист]] ([[1951]]).

==Олан туй==
* [[1911]], [[10 кос му|косму тӧлысь 10 лун]] (важ ногыс [[28 рака|рака тӧлысь 28 лун]]) – чужиc [[Вöлöгда губерния]]лöн [[Яренск уезд]]са [[Емдін]] [[сикт]]ын (öнi – [[Емдiн район]]).
* Подув школа помалöм бöрын уджалiс ямщикöн пошта станция вылын да вöр лэдзысьöн. 
* [[1931]] – Николай Дьяконов локтic Сыктывкарö велöдчыны театральнöй курсъяс вылö, уджалiс Коми обласьтса передвижнöй театрын. 
* [[1932]]–[[1936]] – велöдчис Ленинградын театрса искусство училищеын. 
* [[1939]] – пырö [[СССР–са гижысь котыр]]ö.
* [[1945]]–öд воöдз уджалiс актерöн да режиссерöн [[Коми Республикаса Драма театр|Коми национальнöй драмтеатрын]], а сэсся сэнi жö художественнöй веськöдлысьöн. Режиссерöн уджалiгöн Н.Дьяконов дасьтiс да пуктiс 70 гöгöр спектакль.
* [[1982]], [[21 вӧльгым|вӧльгым тӧлысь 21 лун]] – кувсис, дзебöма [[Сыктывкар]]ын.

==Удж==
Драматургия юкöнын Николай Дьяконов заводитö водзмöстчыны 1930–öд вояс помын. [[Ермолин Степан Иванович|Степан Ермолинкöд]] öтув сiйö гижö квайт пьеса: «Джуджыд запань» ([[1938]]), «Кырнышъяс» ([[1938]]), «Домна Каликова» ([[1939]]) да мукöд. 

Драматург творчествоын асшöр тшупöдöн лои «Свадьба приданнöйöн» ([[1948]]) лирическöй комедия гижöм. Роч кыв вылын (вуджöдiс А.Глебов) пьесасö вöлi сувтöдöма Москваса Сатира театр сцена вылын, сэсся регыдöн пыртiсны асланыс репертуарö и рубежсайса театръяс. 

«Куим багатыр» ([[1960]]), «Квартет Николая Курочкина» ([[1962]]), «Нива–Нивушка» ([[1981]]) да мукöд тешын гижысь серпасалö коми сикт водзын сулалысь тöдчана могъяс.

==Наградаяс==
* СССР-са Государственнöй премияа лауреат ([[1945]]) 
* [[Коми АССР–са народнӧй артист]] ([[1945]]).
* [[РСФСР-са заслуженнӧй артист]] ([[1951]])
* «Почёт пас» (рочöн – «Знак Почёта») кык орденöн.

==Ӧшмӧсъяс==
* Попова С. Страницы истории коми театра. – [[Сыктывкар]], [[1965]]; 
* Коми советские писатели. – [[Сыктывкар]], [[1968]].
* http://foto11.com/komi/theatre/1951book03_diakonov.shtml

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми драматургъяс]]

[[fi:Nikolai Djakonov]]
[[ru:Дьяконов, Николай Михайлович]]
