[[Файл:Чисталёв И.Т..jpg|thumb|300px|И.Т. Чисталёв — коми гижысь]]
[[Файл:Чисталёв И.Т. гу.jpg|thumb|300px|И.Т. Чисталёвлӧн гу]]

'''Чисталёв Иона Тимофеевич''' (Жан Морӧс; [[1893 во|1893]]—[[1923]]) — [[коми кыв|коми]] [[Коми гижысьяс анбур серти|поэт, вуджӧдчысь, критик]], велӧдысь, нималана коми гижысь [[Тима Вень]]лӧн вокыс, нималана коми шылада [[фольклор]] туялысь [[Чисталёв Прометей Ионович|Прометей Чисталёвлӧн]] батьыс.

== Олан туй ==
Иона Чисталёв чужис [[1893 во|1893 вося]] [[25 кӧч|кӧч тӧлысь 25-ӧд лунӧ]] [[Вӧлӧгда губерня]]ысь [[Усть-Сысольск уезд]]са Помӧсдінын (ӧні — [[Кулӧмдін район]]са [[Помӧсдін (Кулӧмдін район)|Помӧсдін]] сикт). Помаліс Помӧсдінса начальнӧй школа, Усть-Сысольскса вылыс начальнӧй училишӧ, велӧдысьяслысь [[Кардор]]са кыквося семинариа.

Ветліс Ставмирса медводдза тыш вылӧ. Локтӧм бӧрас велӧдіс Помӧсдінын. [[1919]] восянь — Усть-Сысольск исполкомлӧн педагогическӧй юкӧдӧн веськӧдлысь.

Висьмис чахоткаӧн. Бурдӧдчис [[Эжва]] ю бокса противотуберкулезнӧй санаторийын. Куліс [[1923 во]]ся [[24 сора|сора тӧлысь 24-ӧд лунӧ]] туберкулёзысь [[Коми (Зыряна) асвеськӧдлан обласьт|Коми обласьтысь]] [[Усть-Сысольск уезд]]са [[Пӧддельнӧй (Кӧрткерӧс район)|Пӧддельнӧй]] сиктын (ӧні —[[Кӧрткерӧс район]]ын). Гуалӧма сэн жӧ.

== Гижан удж ==
Иона Чисталёв — «Шыпас йӧртӧд» медводдза коми буквар лӧсьӧдысьяс лыдысь.

Кыдзи и [[Тима Вень]] вокыс, велӧдіс да кывбуръяс гижны босьтчис. Гижис лирическӧй да сатирическӧй кывбуръяс. Комиӧдіс Э.Потьелысь, [[Пушкин Александр Сергеевич|А.С. Пушкинлысь]], [[Лермонтов Михаил Юрьевич|М.Ю. Лермонтовлысь]], Е.А. Баратынскийлысь, И.А. Крыловлысь, А.В. Кольцовлысь, Н.А. Некрасовлысь, А.Н. Толстойлысь, Л. Мейлысь, И. Никитинлысь, И. Суриковлысь, В. Тан (Богораз)лысь да мукӧд авторлысь гижӧдъяссӧ.

== Паметь ==
Иона Чисталёвлӧн гу бӧрся дыр кад чӧж видзӧдіс сылӧн пиыс — нималана коми шылада [[фольклор]] туялысь [[Чисталёв Прометей Ионович|Прометей Чисталёв]]. [[2013 во]]ын паметниксӧ выльмӧдӧма Коми Республикаса культура министерство тшӧт весьтӧ.<ref>[http://www.gazeta-respublika.ru/article.php/62263 Кудинова А. Поэту, просветителю, переводчику // «Республика» газетлӧн сайт, 2013 во, моз тӧлысь 24-ӧд лун, 144 № (рочӧн)]</ref>

== Ӧшмӧсъяс ==
* [http://history-x.ru/03/23/021.html Чисталёв Иона Тимофеевич]
* [http://www.gazeta-respublika.ru/article.php/62263 Кудинова А. Поэту, просветителю, переводчику // «Республика» газетлӧн сайт, 2013 во, моз тӧлысь 24-ӧд лун, 144 № (рочӧн)]
* [http://www.syktsu.ru/news/1581/ Сыктывкарса канму университетлӧн сайт (2013.09.25)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Кулісны 1920-ӧд воясын]]
[[Категория:Коми гижысь]]
[[Категория:Помӧсдін сикт овмӧдчӧмин]]
