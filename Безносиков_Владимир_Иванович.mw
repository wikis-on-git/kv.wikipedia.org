{{Персоналия}}
[[Файл:Безносиков В.И.jpg|300 px|right|thumb|Коми гижысь В.И. Безносиков (1927-2008)]]

'''Безносиков Владимир Иванович''' ([[1927]]—[[2008]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Владимир Безносиков чужӧма [[1927-ӧд во]]ся [[ӧшым тӧлысь 26-ӧд лунӧ]] [[Коми (Зыряна) асвеськӧдлан обласьт]]ысь [[Сыктывдін район]]са [[Ыб (Сыктывдін район)|Ыб]] сиктын. Сизим класс помалӧм бӧрын уджалӧма колхозын. [[1944]]—[[1950-ӧд во]]ясӧ служитӧма Сӧветскӧй армияын: медводз вӧлӧма кӧрт туй видзысьӧн, сэсся нёль во — пограничникӧн Карелияын Заполярьеын. Армияысь локтӧм бӧрын сизим во директоралӧма сиктса клубын. Сэсся вӧлӧма собкорӧн коми радиоын, режиссёрӧн, библиотекарӧн, велӧдӧма военнӧй делӧ Ыбса школаын. Кулӧма [[2008-ӧд во]]ся [[урасьӧм тӧлысь 18-ӧд лун]]ӧ [[Ыб (Сыктывдін район)|Ыбын]].

== Гижан удж ==
Владимир Безносиков медводдза висьтсӧ йӧзӧдӧма [[1953-ӧд во]]ся [[моз тӧлысь]]ӧ [[Войвыв кодзув (журнал)|«Войвыв кодзув»]] журналын. Чужан сиктса йӧз йылысь да лоӧмторъяс подув вылын гижӧма уна висьт да повесьт. 

Медтӧдчана гижӧдъясыс: «Жар гожӧм» ([[1964]]), «Свӧякъяс» ([[1973]]), «Вильыш Вӧръю» ([[1977]]) да «Кыасянь кыаӧдз» ([[1985]]) повесьтъяс. Сборникъясын вӧлі йӧзӧдӧма шмонитана кывбуръяс, фельетонъяс, частушкаяс, ӧти юкӧна пьесаяс.

Республикаса Драма театрын пуктылісны сылӧн гижӧдъяс подув вылын спектакльяс: «Пож тыр дивӧ» , «Кӧч гӧсьнеч», «Марфалӧн нимлун».

Гижысьлысь висьтъяссӧ роч кыв вылӧ вуджӧдліс [[Столповский Пётр Митрофанович|Пётр Столповский]].

Россияса Гижысь котырӧ пырӧ [[1991]] восянь.

== Общественнӧй удж ==
В.И. Безносиковӧс сизимысь бӧрйылісны сикт сӧветса депутатӧн, и век пуктывлісны веськӧдлысьӧс вежысьӧн.

== Небӧгъяс ==
* Дружба йылысь висьтъяс. — [[Сыктывкар]]: [[Коми небӧг лэдзанін|Коми книжнöй изд-во]], [[1961]]. — 51 л.б.
* Жар гожӧм: [повесьт]. — [[Сыктывкар]]: [[Коми небӧг лэдзанін|Коми книжнöй изд-во]], [[1964]]. — 144 л.б.
* Свӧякъяс: повесть, висьтъяс / Ред. С. Морозов. — [[Сыктывкар]]: [[Коми небӧг лэдзанін|Коми книжнöй изд-во]], [[1973]]. — 139 л.б.

* Ок, и мортлӧн олӧм. — [[Сыктывкар]], [[2001]].

== Наградаяс ==
* Коми Республикаса культураын нимӧдана уджалысь.

== Ӧшмӧсъяс ==
* [http://www.nbrkomi.ru/page/1839/ Коми Республикаса Вужвойтырлӧн небӧгаин]
* [http://finnougr.ru/life/index.php?ID=5714 Финн-йӧгра портал]
* [[Мартынов Валерий Иванович|Мартынов В.И.]] Безносиков Владимир Иванович // Литераторы земли Коми: биобиблиографический словарь. — [[Сыктывкар]], [[2000]]. — С. 17-18.
* [http://wiki.komikyv.org/index.php/%D0%91%D0%B5%D0%B7%D0%BD%D0%BE%D1%81%D0%B8%D0%BA%D0%BE%D0%B2_%D0%92%D0%BB%D0%B0%D0%B4%D0%B8%D0%BC%D0%B8%D1%80_%D0%98%D0%B2%D0%B0%D0%BD%D0%BE%D0%B2%D0%B8%D1%87 Коми тӧдаіннын В. И. Безносиковлӧн йӧзӧдӧмъяс йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Ыб сикт овмӧдчӧмин]]
