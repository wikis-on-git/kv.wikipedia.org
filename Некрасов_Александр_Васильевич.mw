{{Персоналия}}
'''Некрасов Александр Васильевич''' ('''А. Позяломов''', [[1952]]—[[2016 во|2016]]) — [[коми кыв|коми]] [[Коми гижысьяс анбур серти|гижысь, вуджӧдчысь]], журналист.

== Олан туй ==
Александр Некрасов чужис [[1952 во]]ся [[4 вӧльгым|вӧльгым тӧлысь 4-ӧд лунӧ]] [[Коми Республика|Коми АССР-ын]] [[Сыктывдiн район]]са [[Паль (Сыктывдін район)|Паль]] [[сикт]]ын. Быдмис Позялӧм посёлокын.

[[1968 во]]ын помаліс 8 класс 12-ӧд №-а сыктывкарса школаын да пырис велӧдчыны 15-ӧд №-а ГПТУ-ӧ. [[1970 во]]ын училишӧ помалӧм бӧрын пырис уджавны Сыктывкар­са опытнӧй судоремонт­нӧй заводӧ электромонтажни­кӧн. [[1972 во]]ын помаліс 1-ӧд №-а рытъя школа да пырис велӧдчыны [[Сыктывкарса канму университет]]лӧн филология факультетӧ. [[1975 во]]ын сійӧс мӧдӧдісны велӧдчыны Ле­нинградса университетлӧн журналистика факультетӧ. [[1978 во]]ын помаліс университетсӧ «журналист» специальносьтӧн.

[[1978]]—[[1980]] воясӧ корреспонденталіс [[Коми му (газет)|«Югыд туй»]] газетса культура юкӧнын. [[1978]]—[[1989]] воясӧ [[Коми небӧг лэдзанін]]ын вӧлі редакторӧн, а сэсся медшӧр редакторӧн.

Куліс [[2016 во]]ся [[16 тӧвшӧр|тӧвшӧр тӧлысь 16-ӧд лунӧ]].

== Гижан удж ==
Медводдза кывбурсӧ йӧзӧдіс [[1969 во]]ын [[роч кыв|рочӧн]] [[Вперёд (газет)|«Вперёд»]] газетын. Сылӧн петавлісны «Шондібан» ([[1987]]), «Себе я — царь и господин» ([[1991]]), «Ловъя кодзулӧй менам» ([[1995]]) небӧгъяс да «Как стать великим» автобиографическӧй роман ([[1993]]). Комиӧдіс Сергей Есенинлысь кывбуръяссӧ да [[2005 во]]ын йӧзӧдіс «Лымъялысь льӧм» небӧг.

[[1983]] воӧ пырис [[Коми гижысь котыр|СССР-са гижысь котырӧ]]. [[2007 во]]ын петіс да котыртіс Коми муын асшӧр гижысь котыр.

== Небӧгъяс ==
* Некрасов А.В. Шондібан: кывбуръяс / Ред. [[Одинцов Алексей Серафимович|А.С. Одинцов]]; рец. [[Микушев Анатолий Константинович|А.К. Микушев]]; серпасалiс А.М. Гаранин. — [[Сыктывкар]]: [[Коми небӧг лэдзанін|Коми книжнöй издательство]], [[1987]]. — 128 л.б.

== Наградаяс ==
== Паметь ==
* [[2017 во]]ын [[Сыктывдін район]]са [[Придаш (Сыктывдін район)|Придашын]] восьтӧма казьтылана пӧв.

== Ӧшмӧсъяс ==
* [http://www.syktyvdincbs.ru/writers/32/ Сыктывдін районса шӧр библиотека сайтын А.В. Некрасов йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Паль сикт овмӧдчӧмин]]
[[Категория:Чужисны 1952 воын]]
[[Категория:Кулісны 2016 воын]]
