{{Персоналия}}
'''Некрасов Александр Васильевич''' ('''А. Позяломов''', [[1952]]—[[2016 во|2016]]) — [[коми кыв|коми]] [[Коми гижысьяс анбур серти|гижысь, вуджӧдчысь]], журналист.

== Олан туй ==
Александр Некрасов чужӧма [[1952-ӧд во]]ся [[вӧльгым тӧлысь 4-ӧд лун]]ӧ [[Коми Республика|Коми АССР-ын]] [[Сыктывдiн район]]са [[Паль (Сыктывдін район)|Паль]] [[сикт]]ын. Быдмӧма [[Позялӧм (Сыктывдін район)|Позялӧм]] посёлокын.

[[1968 во]]ын помалӧма 8 класс 12-ӧд №-а сыктывкарса школаын да пырӧма велӧдчыны 15-ӧд №-а ГПТУ-ӧ «Электромонтажник» специальносьт серти. [[1970-ӧд во]]ын училишӧ помалӧм бӧрын пырӧма уджавны Сыктывкар­са опытнӧй судоремонт­нӧй заводӧ электромонтажни­кӧн. Уджалігас [[1972-ӧд во]]ын помалӧма 1-ӧд №-а рытъя школа да пырӧма велӧдчыны [[Сыктывкарса канму университет]]лӧн филология факультетӧ. [[1975-ӧд во]]ын сійӧс мӧдӧдӧмаӧсь велӧдчыны Ле­нинградса университетлӧн журналистика факультетӧ. [[1978 во]]ын помалӧма университетсӧ «журналист» специальносьтӧн.

[[1978]]—[[1980]] воясӧ корреспонденталӧма [[Коми му (газет)|«Югыд туй»]] газетса культура юкӧнын. [[1978]]—[[1989]] воясӧ [[Коми небӧг лэдзанін]]ын вӧлӧма редакторӧн, а сэсся медшӧр редакторӧн. Веськӧдлӧма челядьлы да томуловлы небӧг йӧзӧдӧм серти «Пас» тӧварышъяслӧн котырӧн.

Кулӧма [[2016-ӧд во]]ся [[тӧвшӧр тӧлысь 16-ӧд лун]]ӧ.

== Гижан удж ==
Медводдза кывбурсӧ йӧзӧдӧма [[1969-ӧд во]]ын [[роч кыв|рочӧн]] [[Вперёд (газет)|«Вперёд»]] газетын.  Комиӧн кывбурсӧ йӧзӧдӧма [[Войвыв кодзув (журнал)|«Войвыв кодзув»]] журналын [[1972-ӧд во]]ын. Гижӧдъясыс петавлӧмаӧсь ӧтувъя чукӧръясын, «Комсомольская правда» газетын, [[украина кыв]]йӧн «Сузиря» альманахын. 

Сылӧн петавлісны «Гӧрд тугъяса пелысь» кывбура чукӧр ([[1983]]), «Шондібан» ([[1987]]), «Себе я — царь и господин» ([[1991]]), «Ловъя кодзулӧй менам» ([[1995]]) небӧгъяс да «Как стать великим» автобиографическӧй роман ([[1993]]). 

Комиӧдӧма Сергей Есенинлысь кывбуръяссӧ да [[2005 во]]ын йӧзӧдӧма «Лымъялысь льӧм» небӧг. [[2010-ӧд во]]ын йӧзӧдӧма «Лӧз ӧзын» чукӧр, кытчӧ пыртчӧма XX-ӧд нэмся медбур коми да роч сьыланкывъяс.

[[1983]] воын пырӧма [[Коми гижысь котыр|СССР-са гижысь котырӧ]]. [[2007 во]]ын петӧма да котыртӧма Коми муын асшӧр гижысь котыр. 

== Небӧгъяс ==
Ставнас йӧзӧдӧма 12 кывбура да прозаа небӧг:
* Некрасов А.В. Шондібан: кывбуръяс / Ред. [[Одинцов Алексей Серафимович|А.С. Одинцов]]; рец. [[Микушев Анатолий Константинович|А.К. Микушев]]; серпасалiс А.М. Гаранин. — [[Сыктывкар]]: [[Коми небӧг лэдзанін|Коми книжнöй издательство]], [[1987]]. — 128 л.б.
* Гӧрд тугъяса пелысь. Сыктывкар: Коми небӧг лэдзанін, [[1983]]
* Себе я — царь и господин. [[1991]]
* Ловъя кодзулӧй менам. [[1995]]
* Как стать великим: уроки сыну. Автобиографическӧй роман. Москва: Молодая гвардия, [[1993]].

== Наградаяс ==
== Паметь ==
* [[2017 во]]ын [[Сыктывдін район]]са [[Придаш (Сыктывдін район)|Придашын]] восьтӧма казьтылана пӧв.
* [[2018-ӧд во]]ся [[кӧч тӧлысь 27-ӧд лун]]ӧ сылысь нимсӧ сетӧма [[Сыктывдін район]]са [[Придаш (Сыктывдін район)|Придаш]] сиктса библиотека-филиаллы.

== Ӧшмӧсъяс ==
* [http://www.syktyvdincbs.ru/writers/32/ Сыктывдін районса шӧр библиотека сайтын А.В. Некрасов йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Паль сикт овмӧдчӧмин]]
[[Категория:Чужисны 1952 воын]]
[[Категория:Кулісны 2016 воын]]
