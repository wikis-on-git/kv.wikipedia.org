{{Персоналия}}
'''Габов Александр Григорьевич''' (комиӧн — ''Гриш Саш'') ([[1912]]–[[1941]]) — [[коми кыв|коми]] [[Коми гижысьяс анбур серти|поэт, вуджӧдчысь]].

== Олан туй ==
Александр Габов чужӧма [[1912]] вося [[12 урасьӧм|урасьӧм тӧлысь 12 лунӧ]] [[Кӧрткерӧс район]]са [[Сюзяыб (Кӧрткерӧс район)|Сюзяыб]] [[грезд]]ын. Велӧдчӧма [[Шойнаты (Кӧрткерӧс район)|Шойнаты]] школаын. Сійӧс помавтӧг пырӧма уджавны обласьтса типографияӧ наборщикӧн. [[1932 во]]ын вуджӧма уджавны Коми радиокомитетӧ. Служитӧма Гӧрд армияын. Локтӧм бӧрас ассьыс олӧмсӧ йитӧма  журналистикакӧд да гижан уджкӧд. Уджалӧма [[Коми комсомолец (газет)|«Коми комсомолец»]] газетын, радиоын. [[1941]] воын мӧдӧдчӧма [[Айму вӧсна Ыджыд тыш]] вылӧ. Юӧрттӧг усьӧма фронт вылын [[1941 во]]ся [[йирым тӧлысь]]ӧ.
 
== Гижан удж ==
Ассьыс кывбуръяссӧ да роч классикалысь вуджӧдӧмъяссӧ Гриш Саш йӧзӧдлӧма [[1930 во]]сянь [[Войвыв кодзув (журнал)|«Ударник»]] журналын, [[Коми комсомолец (газет)|«Коми комсомолец»]] газетын. [[1939 во]]ын петӧма сылӧн медбур гижӧд — «Ёртасьӧм да радейтӧм» поэма.

Коми литератураӧ пырӧма кыдзи комсомол-поэт, коді эскӧма выль власьтлы. Кывбуръясыслӧн медшӧр темаяс — 1930-ӧд воясся том йӧзлӧн олӧм. Гижӧма вӧр кылӧдӧм, удж, армияӧ босьтӧм, границаяс дорйӧм йылысь. 1930-ӧд восся коми гижысьяс ([[Изъюров Иван Васильевич|И. Изъюров]], [[Юхнин Василий Васильевич|В. Юхнин]]) шуисны сійӧс енбиа поэтӧн. 

== Ӧшмӧсъяс ==
* ''Беляев Г.'' На весьтын кодзувъяс оз кусны // [[Войвыв кодзув (журнал)|«Войвыв кодзув»]]. [[2009]]. — 1 №. — Л.б. 54-59. 
* Габов Александр Григорьевич // Журналисты-фронтовики Республики Коми: биобиблиографический справочник. — [[Сыктывкар]], [[2007]]. — С. 30—31. 
* Габов Александр Григорьевич // «Молодыми остались навеки...»: литературные портреты коми писателей, не вернувшихся с полей сражений. — [[Сыктывкар]], [[2004]]. — С. 5—8.

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Журналистъяс]]
[[Категория:Висер сикт овмӧдчӧмин]]
[[Категория:Айму вӧсна Ыджыд тыш вылӧ усьысьяс]]
[[Категория:Чужисны 1912 воын]]
[[Категория:Кулісны 1941 воын]]
