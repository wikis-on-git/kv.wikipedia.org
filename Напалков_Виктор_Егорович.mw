{{Персоналия}}
[[Файл:Напалков В.Е.JPG|300 px|right|thumb|Напалков Виктор Егорович — коми гижысь да журналист ([[2013 во]])]]
'''Напалков Виктор Егорович'''  ([[1938-ӧд во|1938]]—[[2022-ӧд во|2022]]) — [[коми кыв|коми]] [[Коми гижысьяс анбур серти|гижысь, журналист]], Коми Республикаса нимйӧза гижысь.

== Олан туй ==
Виктор Напалков чужӧма [[1938-ӧд во]]ся [[лӧддза-номъя тӧлысь 29-ӧд лун]]ӧ [[Кулӧмдiн район]]са [[Джеджим (Кулӧмдін район)|Джеджим]] [[грезд]]ын. Водз кольӧма батьтӧгыс. Сійӧ усьӧма [[Айму вӧсна Ыджыд тыш]] дырйи [[1942-ӧд во]]ын; мам ки вылас кольӧма куим кага. Велӧдчӧма [[Джеджим (Кулӧмдін район)|Джеджим]], [[Дон (Кулӧмдін район)|Дон]], [[Керчомъя (Кулӧмдін район)|Керчомъя]] школаясын. [[1955-ӧд во]]ын помалӧма 10 класс [[Кулӧмдін|Кулӧмдінса]] шӧр школаын. Во уджалӧма [[Носим (Кулӧмдін район)|Носим]] лесопунктын — ув кералысьӧн, вӧр кылӧдысьӧн, мотористӧн электростанцияын. [[1959-ӧд во]]ын помалӧма Лесотехническӧй техникум. Сэсся уджысь орӧдчытӧг велӧдчӧма Ставсоюзса юридическӧй институтын.

[[1960-ӧд во]]сянь уджалӧма Кулӧмдін районса [[Парма гор (газет)|«Парма гор»]] газетын. Уна во уджалӧма районса газетъясын кывкутысь секретарӧн, республикаса радио да телевидениеын — редакторӧн. [[1986]]—[[1992-ӧд во]]ясӧ — коми кыв вылын челядьлы [[Би кинь (журнал)|«Би кинь»]] журналын кывкутысь секретар. В.Напалков вӧлӧма тайӧ журналсӧ котыртысьяс лыдын. [[1992 во]]сянь уджалӧма [[Войвыв кодзув (журнал)|«Войвыв кодзув»]] журнал редакцияын; [[1994]]—[[1998-ӧд во]]ясӧ вӧлӧма кывкутысь секретарӧн.

Кулӧма [[2022-ӧд во]]ся [[моз тӧлысь 30-ӧд лун]]ӧ.<ref>[https://komiinform.ru/news/238958/ Черных Е. Скончался народный поэт Коми Виктор Напалков // «Комиинформ» юӧр сетан агентство (2022.08.30-ӧд лун; рочӧн)]</ref>

== Гижан удж ==
Нэм джын нин сылӧн олӧмыс коми журналистикаын да литератураын. 

Виктор Напалковлӧн кывбуръясыс кутісны петны [[1956-ӧд во]]сянь. Кывбуръясыс вӧлі йӧзӧдӧма «Коми колхозник» газетын. Вӧрын уджалігӧн уна гижӧма: очеркъяс да статьяяс петавлісны районса да республикаса печатьын. Тадзи Виктор Напалков воис журналистикаӧ — [[1960-ӧд во]]ын сійӧс корисны Кулӧмдін районса [[Парма гор (газет)|«Парма гор»]] газетӧ.

«Козьнав мортлы муслун» медводдза повесьтсӧ вӧлі йӧзӧдӧма [[Войвыв кодзув (журнал)|«Войвыв кодзув»]] журналын [[1974-ӧд во]]ын.

'''Повесьтъяс''': «Олӧны-вылӧны», «Томъяс», «Кӧсъя тӧдмасьны», «Лун бӧрся лун», «Ме тэнӧ радейта», «Кӧин» да Вероника», «Прӧстит, аньтусьӧй», «Прӧщай», «Вотӧса август», «Шойтӧм крест», «Кӧн тэ, мус ёкмыльӧй?» ([[2002]]).

'''Йӧзӧдӧм романъяс''': «Эзысь перна» ([[2000]]), «Утка туй» ([[2004]]), «Йӧг каллян» ([[2013 во]]сянь петӧны юкӧнъяс).

'''Поэмаяс''': «Туйвежъяс», «Поп пи».

Виктор Напалков комиӧдӧма кывбуръяс да проза некымын авторлысь: И. Кузнецовлысь, Ю. Балегилысь, С. Паньколысь, С. Есенинлысь. Гижысьлысь кывбуръяссӧ вуджӧдӧма [[роч кыв|роч]] да [[венгер кыв]]ъяс вылӧ.

[[Петыркар|Ленинградса]] гижысь Глеб Горышин сылӧн гижӧдъяс йывсьыс пасйӧма: «Виктор Напалков — поэт Божьей милостью, с открытой миру душой. Я бы его принял в Союз писателей за один цикл стихов «Моё дыхание».

В. Е. Напалков — Россияса журналист котырӧ ([[1964]]) да Гижысь котырӧ пырысь ([[1991]]).

== Небӧгъяс ==
=== Комиӧн ===
* Миян Пиля дед: кывбуръяс. — [[Сыктывкар]]: [[Коми небӧг лэдзанін|Коми книжнӧй издательство]], [[1975 во|1975]]. — 14 л.б.
* Менам лов шы // Куим сьыланкыв: кывбуръяс. — [[Сыктывкар]]: [[Коми небӧг лэдзанін|Коми книжнӧй издательство]], [[1977 во|1977]]. — Лб.46—91.
* Козьнав мортлы муслун: повесть. — [[Сыктывкар]]: [[Коми небӧг лэдзанін|Коми книжнӧй издательство]], [[1981 во|1981]]. — 70 л.б.
* Туйвежъяс: кывбуръяс, поэма. — [[Сыктывкар]]: [[Коми небӧг лэдзанін|Коми книжнӧй издательство]], [[1986 во|1986]]. — 80 л.б.
* Томъяс: повестьяс. — [[Сыктывкар]]: [[Коми небӧг лэдзанін|Коми книжнӧй издательство]], [[1988 во|1988]]. — 216 л.б.
* Кӧсъя тӧдмасьны: повестьяс. — [[Сыктывкар]]: [[Коми небӧг лэдзанін|Коми книжнӧй издательство]], [[1992 во|1992]]. — 188 л.б.
* Ме тіянӧс радейта: повестьяс, кывбуръяс, поэма: верстьӧлы, том йӧзлы, челядьлы. — [[Сыктывкар]]: [[Коми небӧг лэдзанін|Коми книжнӧй издательство]], [[1994 во|1994]]. — 286 л.б.
* Чолӧм и прӧщай...: повестьяс. — [[Сыктывкар]]: [[Коми небӧг лэдзанін|Коми книжнӧй издательство]], [[2000 во|2000]]. — 320 л.б.
* Эзысь перна: Роман / Ред. А. В. Тентюков; Серпасаліс [[Мошев Аркадий Васильевич|А. В. Мошев]]. — [[Сыктывкар]]: [[Коми небӧг лэдзанін]], [[2004]]. — 304 л.б.
* О, Енмӧй!.. Кывбуръяс, поэмаяс. — [[Сыктывкар]]: Изд-во «Эскӧм», [[2007]]. — 256 с.
* Утка туй: Роман, повесьт / Ред. [[Попов Алексей Вячеславович|А. В. Попов]]; Серпасаліс А. А. Попова. — [[Сыктывкар]]: ООО «Анбур», [[2008]]. — 480 л.б.
* ''Напалков В. Е.'' Лэбӧны вояс... Кывбуръяс, поэма. — [[Сыктывкар]]: «Услуги типографии», [[2017 во|2017]]. — 160 л.б.
* ''Напалков В. Е.'' Йӧг каллян: Роман, повесьтъяс, кывбуръяс. — [[Сыктывкар]]: ООО «Анбур», [[2018 во|2018]]. — 416 л.б.

=== Роч вылӧ вуджӧдӧмӧн ===
* ''Напалков В.Е.'' Прости, Аньтусь. Повести. — [[Сыктывкар]]: «Услуги типографии», [[2017 во|2017]]. — 378 с.
* ''Напалков В.Е.'' Я вас люблю. Повести, поэма. — [[Сыктывкар]]: «Услуги типографии», [[2017 во|2017]]. — 311 с.

== Мукӧдтор ==
* В.Е. Напалков водзмӧстчӧма общественнӧй олӧмын. [[Кулӧмдiн район]]са [[Джеджим (Кулӧмдін район)|Джеджим]] [[грезд]]ын восьтӧма музей-небӧгаин, кытчӧ чукӧртӧма коми да роч авторъяслысь 3 сюрс сайӧ небӧг.
* Гӧтырыс — Наталья Васильевна Напалкова (Дубская) ([[1940-ӧд во|1940]]—[[2022-ӧд во|2022]]), гижӧма «Исповедь» автобиографическӧй роман.

== Наградаяс ==
* Коми Республикаса нимӧдана уджалысь ([[1998]])
* [[Кулӧмдiн район]]са Почёта олысь ([[2002]])<ref>[http://xn----ttbdejohge1g.xn--p1ai/?page_id=11838 Кулӧмдін районса почётнӧй олысьяс]</ref>
* Россия Федерацияса президентлӧн Аттьӧалӧм ([[2015 во|2015]]) — Айму культура сӧвмӧдӧмысь да уна вося бур уджысь<ref>[http://rkomi.ru/news/32137/ Глава Республики Коми Вячеслав Гайзер вручил государственные награды жителям региона // Республика Коми: официальный портал (2015.08.21; рочӧн)]</ref>
* [[Коми Республикаса нимйӧза гижысь]] ([[2018-ӧд во|2018]])<ref>[https://komiinform.ru/news/167235/ Виктору Напалкову и Петру Столповскому присвоено почётное звание «Народный писатель Республики Коми» // «Комиинформ» юӧр сетан агентство (2018.07.23 лун; рочӧн)]</ref>
* Коми Республикаса Веськӧдлан котырлӧн И.А. Куратов нима литературнӧй премия «Утка туй» романысь. 

== Ӧшмӧсъяс ==
* [http://www.webstarstudio.com/portfolio/nonactive/knigark/modules.php-name=Content&pa=showpage&pid=7.htm Коми гижысь котырӧ пырысьяс]
* [https://web.archive.org/web/20160306124814/http://wiki.fu-lab.ru/index.php/%D0%9D%D0%B0%D0%BF%D0%B0%D0%BB%D0%BA%D0%BE%D0%B2_%D0%92%D0%B8%D0%BA%D1%82%D0%BE%D1%80_%D0%95%D0%B3%D0%BE%D1%80%D0%BE%D0%B2%D0%B8%D1%87 FU-Lab сайтын В.Е. Напалков]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Журналистъяс]]
[[Категория:Дон сикт овмӧдчӧмин]]
[[Категория:Кулӧмдін районса почётнӧй олысьяс]]
[[Категория:Коми Республикаса нимйӧза гижысьяс]]
[[Категория:Кулісны 2022 воын]]
[[Категория:Кулісны моз тӧлысь 30-ӧд лунӧ]]
