'''Одинцов Александр Иванович''' ([[1918 во|1918]]—[[1995 во|1995]]) — [[СССР]] кадӧ военнӧй разведкаын уджалысь, генерал-полковник. Дзик ӧти [[Коми-Зыряна|коми]] генерал, кодлы сетӧма ӧтпыр вит Гӧрд Дӧрапас орден.

== Олан туй ==
Чужӧма [[1918 во]]ся [[ода-кора тӧлысь 13-ӧд лун]]ӧ крестьянин семьяын [[Емдін район]]са [[Семуков (Емдін район)|Семуков]] [[грезд]]ын. [[1936 во]]ын Емдінса педагогика училишӧ помалӧм бӧрын уджалӧма комсомолса райкомын. [[1939 во]]ын помалӧма Ленинградса политическӧй училишӧ. Сійӧс мӧдӧдӧмаӧсь советскӧ-финляндскӧй тыш вылӧ, кӧні чорыда ранитчӧма. Повтӧмлун петкӧдлӧмысь сійӧс наградитӧма Гӧрд Дӧрапас орденӧн.

[[1941 во]]сянь [[Айму вӧсна Ыджыд тыш]]ын. [[1941-ӧд во]]ся [[моз тӧлысь 19-ӧд лун]]сянь политрук А.И. Одинцов вӧлӧма Рытыв фронт штаблӧн Разведотделын торъя назначенияса отрядысь (отряда особого назначения) военкомӧн. [[1942 во]]ся [[моз тӧлысь]]сянь А.И. Одинцов вськӧдлӧм улын котыр тышкасьӧма немеч тылын [[Смоленск]] гӧгӧрын да [[Беларусь]]ын. [[1943 во]]сянь А.И. Одинцов майоралӧма Рытыв фронт штабса Разведывательнӧй отделын, сэсся командиралӧма вӧрӧглӧн тылын оперативнӧй разведывательнӧй шӧринын (спецназлӧн торъя разведывательнӧй бригада). Пуктӧма ыджыд пай «Багратион» стратегическӧй операция нуӧдӧмӧ.

Айму вӧсна Ыджыд тыш бӧрын А.И. Одинцов помалӧма М.В. Фрунзе нима да Генеральнӧй штабса Военнӧй академияяс; веськӧдлӧма батальонӧн полкӧн, дивизияӧн, корпусӧн. Вӧлӧма сухопутнӧй войскаяслӧн Медшӧр штабын управленньӧса начальникӧн.

А.И. Одинцов кулӧма [[1995-ӧд во]]ся [[тӧвшӧр тӧлысь 9-ӧд лун]]ӧ [[Москва]]ын, гуалӧма Лефортово шойнаын.

== Общественнӧй удж ==
Уна во чӧж вӧлӧма ДОСААФ Шӧр комитетын веькӧдлысьӧс медводдза вежысьӧн. Бӧръя воясас уджалӧма войнаса ветеранъяслӧн Россияса комитетын веськӧдлысьӧс вежысьӧн

== Наградаяс ==
А.И. Одинцовлы сетӧма  ӧкмыс орден, а сідзжӧ медальяс.
* [[Ленин орден]] ([[1941 во]], [[ӧшым тӧлысь 10-ӧд лун]])
* вит [[Гӧрд Дӧрапас орден]] ([[1940 во]], [[рака тӧлысь 30-ӧд лун]]; [[1941 во]], [[йирым тӧлысь 18-ӧд лун]])

== Паметь ==
* [[Емдін район]]са юрсикт [[Айкатыла]]ын А.И. Одинцов нима улича. <ref>[https://komiinform.ru/news/3433/ ''Изъюрова Л.'' В селе Айкино Усть-Вымского района появится улица, названная в честь нашего современника, уроженца этого района, ветерана Великой Отечественной войны, общественного деятеля Александра Одинцова // «Комиинформ» юӧр сетан агентство (2000.01.13 лун; рочӧн)]</ref>; <ref>[http://komi.regnews.org/law/vw/3o.htm О присвоении улице в селе Айкино Усть-Вымского района имени А.И.Одинцова (Указ Главы РК от 05.01.2000. № 5) // Информационный портал Республики Коми]</ref>
* [[Емдін район]]са [[Семуков (Емдін район)|Семуков]] [[грезд]]ын сувтӧдӧма казьтылана пӧв ([[2000 во]]).
* Емдін районса музейын видзӧны А.И. Одинцовлысь кӧлуйсӧ: шынель, полевӧй форма, фотографияяс, «Непокоренная Березина» небӧг да мукӧд.
* 2018 воын пасйисны 100 во тырӧмсӧ.<ref>[https://komiinform.ru/news/163901/ В Коми отметят 100-летие со дня рождения генерал-полковника Александра Одинцова // «Комиинформ» юӧр сетан агентство (2018.05.10 лун; рочӧн)]</ref>

== Ӧшмӧсъяс ==
* [http://forum.patriotcenter.ru/index.php?topic=59868.0 Форум поисковых движений]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Кӧжмудор сикт овмӧдчӧмин]]
[[Категория:Чужисны 1918 воын]]
[[Категория:Кулісны 1995 воын]]
[[Категория:Чужисны ода-кора тӧлысь 13-ӧд лунӧ]]
[[Категория:Кулісны тӧвшӧр тӧлысь 9-ӧд лунӧ]]
[[Категория:Айму вӧсна Ыджыд тыш вылӧ ветлысьяс]]
