{{Персоналия}}
'''Кузьбожева Мария Вячеславовна''' ([[1953]]) — коми велӧдысь, общественнӧй удж вӧчысь.

== Олан туй ==
Мария Вячеславовна чужӧма [[Коми АССР]]-ын [[Кулӧмдін район]]са [[Куж (Кулӧмдін район)|Куж]] сиктын [[1953-ӧд во]]ся [[сора тӧлысь 13-ӧд лун]]ӧ. Водз кольӧма бать-мамтӧгыс. Сійӧс быдтӧма пӧчыс, Логинова Елена Федотовна. 

[[1968-ӧд во]]ын помалӧма [[Куж (Кулӧмдін район)|Кужса]] кӧкъямыс класса школа, [[1970-ӧд во]]ын — [[Кебанъёль (Кулӧмдін район)|Кебанъёльса]] шӧр школа, [[1974-ӧд во]]ын — [[Коми канмуса педагогика институт]]ысь физика-математика факультет, лоӧма физика велӧдысьӧн.

[[1974]]—[[1980-ӧд во]]ясын — [[Яснӧг (Сыктывдін район)|Яснӧгса]] шӧр школаын быдтысян удж нуӧдысь.

[[1980]]—[[1982-ӧд во]]ясын директоралӧма [[Лӧзым (Сыктывдін район)|Лӧзымса]] шӧр школаын, [[1982]]—[[1990-ӧд во]]ясын — [[Паджга (Сыктывдін район)|Паджгса]] шӧр школаын. [[1990]]—[[1991]] воясӧ вӧлӧма Паджгаса шӧр школаын внекласснӧй удж котыртысьӧн. 

Та бӧрын вуджӧма уджавны Сыктывкарӧ. [[1991]]—[[1992-ӧд во]]сын вӧлӧма Велӧдысьяслысь тӧдӧмлун кыпӧдан институтын быдтысян удж кабинетын методистӧн. [[1992]]—[[1994]] — Коми Республикаса Велӧдан министерстволӧн внешкольнӧй велӧдӧмлӧн республикаса шӧринын йӧзкостса педагогикаысь методист.

[[1994-ӧд во]]ын уджалӧма Коми Республикаса Велӧдан министерствоын шӧр да содтӧд тӧдӧмлун сӧвмӧдан юкӧдын главнӧй специалистӧн, [[1994]]—[[1995]] — министрӧс медводдза вежысьӧн. [[1995]]—[[2003-ӧд во]]ясын директоралӧма Коми Республикаса Юралысь бердын искусствояс гимназияын. [[2003]]—[[2005-ӧд во]]ясын — Коми Республикаса культура да войтырсикас политика министр. [[2013-ӧд во]]сянь — Коми Республикаса Юралысь бердын искусствояс гимназияын директор.

== Общественнӧй удж ==
[[1999]]—[[2003]] воясӧ — Коми Республикаса каналан сӧветын II созывса депутат. [[2005-ӧд во]]сянь пырӧ «Мирлӧн Россияса фонд» Коми Республикаса юкӧнлӧн веськӧдланінӧ, [[Коми войтыр (ӧтмунӧм)|Коми войтыр]] ӧтмунӧмлӧн Президиумӧ, Коми Республикаса нывбабаяслӧн Котырса Президиумӧ, «Россияса челядь фонд» республикаса юкӧнлӧн веськӧдланінӧ.

Та кындзи, Мария Кузьбожева вӧлӧма [[Коми войтыр (ӧтмунӧм)|Коми войтыр]] ӧтмунӧмлӧн Сыктывкарса юкӧнын веськӧдлысьӧн ([[2007]]—[[2011 во|2011]]), «Коми Республикаса вужвойтыр аньяс» регионъяскостса ӧтмунӧмын веськӧдлысьӧс вежысьӧн.

[[2011-ӧд во]]сянь — [[Сыктывдін район]]са Сӧветын депутат («Справедливӧй Россия» ютырсянь).

== Наградаяс ==
* Россияса просвещениеын отличник
* [[Коми АССР-са школаясын нимӧдана велӧдысь]]
* [[Коми Республикалы 100 во (медаль)|«Коми Республикалы 100 во» медаль]] ([[2021-ӧд во|2021]])

== Ӧшмӧсъяс ==
* [http://www.komiinform.ru/services/persons/50/ «Комиинформ» сайт]
* [http://wiki.syktsu.ru/index.php/%D0%94%D0%B8%D0%BD%D0%B0%D1%81%D1%82%D0%B8%D1%8F_%D0%9A%D1%83%D0%B7%D1%8C%D0%B1%D0%BE%D0%B6%D0%B5%D0%B2%D1%8B%D1%85 Династия Кузьбожевых]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Куж сикт овмӧдчӧмин]]
[[Категория:Сыктывкар]]
[[Категория:Коми войтырын водзмӧстчысьяс]]
[[Категория:Коми Республикаса Каналан Сӧветысь депутатъяс]]
