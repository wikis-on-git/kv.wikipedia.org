{{Кар-сикт
|Рӧм                     = Рочму
|Коми ним                = Косьювом
|Оригинал ним            = Косьювом
|Канпас                  = 
|Дӧрапас                 = 
|Му                      = [[Рочму]]
|Статус                  = сикт
|Район ним               = каркытш
|Регион ним              = республика 
|Район                   = [[Инта каркытш]]
|Регион                  = [[Коми республика]]
|Сюйӧ                    = 
|Глава                   = 
|Название главы          = 
|Панӧм                   = [[1859 во]]
|Медводдза казьтыштӧм    = 
|Прежний нимъяс          = Косья-вом
|Кар                     = 
|Магдебургскӧй инӧд      = 
|Инлыдпасъяс             = {{coord|||N|||E|type:city}}
|Мутас                   = 
|Высота НУМ              = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Коми кыв|коми]], [[Роч кыв|роч]]
|Кывъяс                  = 
|Олысьяс                 = 177
 |Перепись во            = 2007
 |Олысь лыд              = 
 |Агломерация            = 
 |Войтырсикас            = коми, роч
 |Конфессионал состав    = 
|Мусерпас                = 
|Размер карты            =
|Кар мусерпас            = 
|Час кытш                = +3
|Телефон код             = +7 82145
|Пошта индӧс             = 169831
|Пошта индӧсъяс          = 
|Автомобиль код          = 11, 111 
|Карса лун               = 
|Каръяслӧн мутыслун      = 
|Категория Commons'ын    = 
|Прараметр1 ним          = 
|параметр1               = 
|Сайт                    = 
}}

'''Косьювом''' ({{Lang-ru|Косьювом}}) — [[Коми республика]]ын [[Инта каркытш]]ӧ пырысь [[сикт]].

== Ним артмӧм ==
Косьювом сиктлöн ним артмöма Косью ю нимсянь. 

== География ==
Косьювом сикт пукалö куим километра сайын Кось ю вомсянь, коді усьӧ Уса юӧ. Косьювомсянь [[Инта]]ӧдз 57 км.

== История ==
* Медводдзаӧн татчӧ овмӧдчисны [[1859 во]]ӧ [[Мокчой (Изьва район)|Мокчойса]] олысьяс.
* 1861-öд воын медводдза олысь лэптíс керка.
* 1871-öд воын — Яков Васильевич бöрся воис сылöн рöдня Пётр Хозяинов пияныскöд, но эз лöсяв Сметанинкöд, та вöсна муніс водзö Уса ю кузя вылö, и овмöдчис кöр видзысь яранъяслöн вись пыдди ваянінö, сиктыс кутіс шусьыны Болван, а öнія ногöн — Петрунь.
* 1872-öд воын Яков босьтіс гöтыр вылö Фёкла Леонтьевна Сметанинаöс. Найö быдтісны квайт пи да ӧти нылöс: Павел ([[1873 во|1873-öд чужан во]]), Ефим ([[1875 во|1875]]), Иван [[1879 во|1879]]), Захар ([[1880 во|1880]]), Георгий да Василий ([[1885 во|1885]]), Феования ([[1893 во|1893]]). Яков Косювоме вайöдіс ассьыс семясі, сэкъя кадсянь недырся оланін пöри вежласьтöмö.
* 1910-öд воын вöлі сöмын öти керка.
* 1918 воö Изьва районса Діюр сиктысь воис Г. В. Вокуев и сувтöдіс мöд керка дзик ю бердö.
* 1920-öд воын пöчинокын вöлі куим керка: Яков дядьлöн, Ефим дядьлöн да Павел Яковлевичлöн.
* 1924-öд воö Косьювомö воис геологическöй экспедиция, кодöн юраліс С. А. Чернов. Сійö кадö сиктын вöлі нёль керка.
* 1924-öд воын кувсис сиктлöн подувпуктысьыс. Ловъя дырйиыс на сійö шуліс, мед гуаласны сійöс кыдзи енлы эскысьöс Петрунь сиктö, сэні эм вичко.
* 1929-öд воö — котырчис Чапаев нима колхоз, кодöн юралíс Филиппов Лазарь Яковлевич, тшöтöвöдаліс Филиппов Андрей Трофимович. 
* 1930 воö сиктын вöлі нин теплоходъяслы сувтанін.
* 1933-öд воö воссис сиктсöвет. Юралысьöн вöлі Истомин Василий Феофанович, секретаряліс Рочев Иван Петрунь сиктысь.
* 1933-1934 öд воясö воссис лыддьысян керка, кодöн веськöдліс Филиппов Севастьян Филиппович.
* Вöйна воясö сиктысь муніс 73 морт, 43 на пиысь усины. Колхозын колины нывбабаяс, но государстволöн думыштöмъясыс вöччисны бура, ас кадö. Сэки колхозöн веськöдліс Филиппова Александра Ивановна.
* 1939-öд воöдз велöдчанін сиктын эз вöв. Челядьöс ыстылісны Петруньö, а бöртинас Сидоровоö, коні велöдісны нёльöд классöдз. Медводдза школа Косьювомын воссис сы жö вонас Лазарь Степанович Филиппов керкаын. Медводдза велöдысьясöн вöліны К.Я. Канев и И.А. Канева.
* Сэки жö колхоз сувтöдíс янаса велöдчанін. Сиктса челядь медводдзаысь воськовтісны школа тагöс вомöн 1941-öд вося кӧч тӧлысь 1-ӧд лунӧ. Школаын вöліны 5-6-7-öд классъяс. Велöдысьясöн юраліс Косювомса медводдза коммунистъяс пиысь Николай Арсентьевич Аксёнов. 
* 1944-öд воын воис фельдшер - Сметанина Галина Петровна.
* 1953-öд воын Чапаев колхозлы сетісны выль ним, лоис Молотов нима совхоз.
* 1963-öд воын кыпöдісны интернат, коді лои рöднӧй гортöн Кочмесса да Ягъёльса челядьлы. Сэки жö сувтöдісны учительяслы керка.
* 1987-öд воö лои шöр школа, сыöдз челядь 9 да 10 классъяссö велöдчисны Инта карын.
* 1971-öд воын воссис кык судта сад-ясли.
* 1978-öд воын сувтöдíсны пекарня да котельнöй.
* 1970-1980öд воясö сикт мичамис быдмис. Вöлí водзын мунысь (передовöй) совхоз «Большая Инта». Сиктын вöлí сёян-юан да промтöварöн вузянíнъяс. Косьювомса нянь пыддипуктíсны став районын.
* 1980-1990 воясын лэптiсны куим (3) керка ( ставыс эм ), частнöй керкаяс. Тайö воясас жö лои вузасянiн . 
* Öтчыд юралысьяс шуисны, мый миян сикт пöльза вайтöм, асьсö вештытöм. И вöчисны кывкöртöд сиптыны витöд отделение, а сыкöд тшöтш быри сиктын став лачакутöм. Верстьö йöз колины уджтöг, а том войтыр мунíны карö. Сиктын олöм кутíс кусны, воысь воö челядь лои этшаджык и челядь видзанíн лои сиптöмвыйын. Гашкö коляс ичöт класса челядьлы велöдчанíн. Вед абу кö челядь абу и водзö олöм.
* 2014 во вылӧ сиктын эм: Сикт администрация, котельнӧй, магазин, челядь видзанін, Шӧр школа, Культура керка, библиотека, бурдӧдчанін, пошта юкӧн, радио-узел, вурсян мастерскӧй, нянь пӧжаланін.

== Олысь лыд ==
[[1926]] — 34, [[1979]] — 397, [[1989]] — 294, [[1992]] — 321, [[2000]] — 287, [[2014 во]] - 197.

== Медводдза овъяс ==
* [[Сметанин]], [[Вокуев]]

== Культура ==
* Сиктын эм Культура керка.

== Велöдöм ==
Сиктын эм Шӧр школа, матігӧгӧр сиктъясысь челядьлы интернат, челядь видзанін.

== Тöдчана йöз ==
* Беляев Василий Николаевич – комиын Верховнöй Сöветысь депутат, медводдза вежысь Коми Сöвет Министръясысь веськöдлысь, Коми Верховнöй Советса делöясöн веськöдлысь. 
* Беляев Александр Николаевич – Комиын сиктса овмöс Министерство юкöнöн веськöдлысь.

== Тöдчана эмторъяс ==
* Вöйна вылын усьöм воинлы памятник

== Öтуввез == 
== Öшмöсъяс ==
* Атлас Республики Коми. — [[Москва]], [[2000]].
* [[Жеребцов Игорь Любомирович|''Жеребцов И.Л.'']] Где ты живешь: Населенные пункты Республики Коми. Историко-демографический справочник. — [[Сыктывкар]], [[2000]].
* История Коми с древнейших времен до конца XX века: В 2-х т. / Под общей редакцией [[Сметанин Александр Франсович|''А.Ф. Сметанина'']]. — [[Сыктывкар]], [[2004]].
* Республика Коми: Энциклопедия. — [[Сыктывкар]], [[1997]]-[[2000]]. — Т. 1—3.

== Ыстӧдъяс ==

{{stub}}

[[Категория:Коми Республикалӧн сиктъяс]]
[[Категория:Коми сикт-грезд]]
[[Категория:Инта каркытш]]
