'''Клейн Александр Соломонович''' ([[1922 во|1922]]—[[2009 во|2009]]) — [[роч кыв|роч]] [[Роч гижысьяс анбур серти|поэт, драматург]], велӧдысь, искусствовед. Збыль нимыс — Рафаил. Овліс да уджаліс [[Коми Республика|Комиын]].

== Олан туй ==
Чужис [[1922 во]]ся [[20 рака|рака тӧлысь 20-ӧд лунӧ]] [[Киев]]ын бурдӧдысьяслӧн семьяын. 

Шӧр школа помалӧм бӧрын пырис велӧдчыны [[Петыркар|Ленинградса]] театральнӧй институтлӧн актёрскӧй факультетӧ. 

Коймӧд курсын велӧдчигӧн, [[1941 во]]ын, ас кӧсйӧм серти муніс фронт вылӧ. Ленинград улын тышкасигӧн висьмӧм да контуженнӧй морт веськаліс немеч пленӧ, кор вӧлі петӧны кытшысь. [[1944 во]]ын пышйӧ пленысь. Сійӧс мыждӧны да пуксьӧдӧны 20 вы вылӧ: пукаліс Сибырса да [[Вӧркута]]са лагеръясын. [[1955 во]]ын мездӧма, [[1966 во]]ын дзикӧдз реабилитируйтӧма. Мездӧм бӧрын кольччис Вӧркутаӧ.

[[1964 во]]сянь оліс [[Сыктывкар]]ын, велӧдіс Коми Республикаса культура колледжын сценаса речь да ставмирса художествоа культуралысь история. [[1969 во]]ын помаліс театр, шылад да кинематографиялысь Ленинградса институтысь театроведческӧй факультет. [[1987 во]]ын дорйис искусствоведение кандидат ним вылӧ диссертациа. 

Куліс [[2009 во]]ся [[8 кос му|косму тӧлысь 8-ӧд лунӧ]] [[Сыктывкар]]ын. 

== Гижан удж ==
А.С. Клейн гижис куим кывбура небӧг, пьесаяс, мойдъяс, автобиографическӧй прозы («Дитя смерти», «Улыбки неволи»).

== Небӧгъяс ==
* Мой номер «2П-904»: автобиографические стихи и поэмы. — [[Сыктывкар]], [[1992]]. — 96 с.
* Дитя смерти: невыдуманный роман. — [[Сыктывкар]], [[1993]]. — 415 с.

== Ӧшмӧсъяс ==
* [http://www.nbrkomi.ru/page/759/ Коми Республикаса национальнӧй библиотека сайтын А.С. Клейн]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Роч гижысьяс]]
[[Категория:Комиын роч гижысьяс]]
[[Категория:Туялысьяс]]
[[Категория:Айму вӧсна Ыджыд тыш вылӧ ветлысьяс]]
