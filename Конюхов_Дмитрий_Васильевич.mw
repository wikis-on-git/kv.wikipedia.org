'''Конюхов Дмитрий Васильевич''' ('''Вась Мить''', '''Би кинь'''; [[1911]]—[[1982]]) — [[коми кыв|коми]] [[Коми гижысьяс анбур серти|поэт, вуджӧдчысь]].

== Олан туй ==
Дмитрий Конюхов чужис [[Вӧлӧгда губерня]]ысь [[Усть-Сысольск уезд]]са Паджгаын (ӧні — [[Сыктывдін район]]са [[Паджга (Сыктывдін район)|Паджга]] [[сикт]]) [[1911]] вося [[26 кӧч|кӧч тӧлысь 26-ӧд лунӧ]].

Помаліс Паджгаса сизим вося школа. Вузӧ пырны дасьтысян курсъяс помалӧм бӧрын пырис [[Коми канмуса педагогика институт]]ӧ. [[1933]] восянь история-филология факультет помалӧм бӧрын уджаліс [[коми кыв|коми]] да [[роч кыв]] да литература велӧдысьӧн [[Паль (Сыктывдін район)|Пальын]], а сэсся [[Паджга (Сыктывдін район)|Паджгаын]]. [[1938]] воын лои [[Коми небӧг лэдзанін]]ын художествоа литературалӧн редакторӧн.

Ветліс [[Айму вӧсна Ыджыд тыш]] вылӧ, тышкасис фашистъяскӧд Ленинградса фронтын, кӧні веськӧдліс пулемётчикъяслӧн взводӧн. Сьӧкыда ранитчыліс. Фронтсянь воӧм бӧрын Д.В. Конюхов дыр уджаліс [[Войвыв кодзув (журнал)|«Войвыв кодзув»]] журналын, [[Коми небӧг лэдзанін]]ын.

Куліс [[1982 во]]ся [[4 рака|рака тӧлысь 4-ӧд лунӧ]].

== Гижан удж ==
[[1953]] вон петіс «Зумыд воськолӧн» кывбур чукӧр. Критикъяс тӧдчӧдісны Дмитрий Конюхов поэзиялысь психологизм, образъяслысь ловъялунсӧ да стӧчлунсӧ. [[1949]] воын сійӧс босьтісны [[Коми гижысь котыр|СССР-са гижысь котырӧ]]. 

Петкӧдчис кыдзи литературнӧй критик: гижис [[Куратов Иван Алексеевич|Иван Куратов]], [[Лебедев Михаил Николаевич|Михаил Лебедев]], [[Илля Вась]], [[Вавилин Иван Михайлович|Иван Вавилин]] творчество йылысь. 

Конюхов Д.В. тӧдса сідзжӧ кыдзи и вуджӧдчысь: комиӧдіс Э.Л. Войничлысь, [[Пушкин Александр Сергеевич|А.С. Пушкинлысь]], В.В. Маяковскийлысь, М. Шолоховлысь, А.А. Фадеевлысь, Г. Николаевалысь, В. Кочетовлысь да мукӧдлысь гижӧдсӧ.

== Небӧг ==
* Зумыд воськолӧн. — [[Сыктывкар]], [[1953]].

== Ӧшмӧсъяс ==
* [http://history-x.ru/03/10/077.html Конюхов Дмитрий Васильевич]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми вуджӧдчысьяс]]
[[Категория:Паджга сикт овмӧдчӧмин]]
[[Категория:Айму вӧсна Ыджыд тыш вылӧ ветлысьяс]]
