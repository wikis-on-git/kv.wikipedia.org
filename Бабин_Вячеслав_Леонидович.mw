'''Бабин Вячеслав Леонидович''' ([[1960]]—[[2022-ӧд во|2022]]) — [[коми кыв|коми]] [[Коми гижысьяс анбур серти|гижысь, журналист]].

== Олан туй ==
Вячеслав Бабин чужӧма [[1960-ӧд во]]ся [[моз тӧлысь 21-ӧд лун]]ӧ [[Кулӧмдiн район]]са [[Немдін (Кулӧмдін район)|Немдін]] [[сикт]]ын. [[1978-ӧд во]]ын помалӧма Немдінса шӧр школа, уджалма сиктса механизаторӧн. Сэсся кочегаритӧма да ӧттшӧтш директоралӧма Культура керкаын. [[1979-ӧд во]]сянь уджалӧма [[Парма гор (газет)|«Ленин туйӧд»]] газетын.

[[1987]]—[[1988-ӧд во]]ясын уджалӧма чери видзан службаын, сэсся — бара районса газетын, дасьтӧма радиопередачаяс. [[1988]]—[[1993-ӧд во]]ясын велӧдчӧма А.М. Горький нима литературнӧй институтын, дорйӧма «Вуджӧр» кипомысь гижӧм небӧг серти диплом. [[1994-ӧд во]]сянь — «Парма гор» газетын кывкутысь секретар, веськӧдлма «Эжва» литклубӧн.

Кулӧма [[2022-ӧд во]]ся [[лӧддза-номъя тӧлысь 26-ӧд лун]]ӧ. Гуалӧма [[лӧддза-номъя тӧлысь 28-ӧд лун|28-ӧд лунӧ]] [[Кулӧмдiн район]]са [[Немдін (Кулӧмдін район)|Немдін]] [[сикт]] шойнаын.<ref>[http://xn----ttbdejohge1g.xn--p1ai/about/info/news/6154/?ysclid=l4yejxcjvh3669697 Кулӧмдін районса сайт]</ref>

== Гижан удж ==
Кывбуръяссӧ да висьтъяссӧ йӧзӧдлӧма [[Парма гор (газет)|«Ленин туйӧд»]] газетын. [[Войвыв кодзув (журнал)|«Войвыв кодзув»]] журналын медводдза кывбуръясыс петавлӧмась [[1979-ӧд во]]ын. [[1994-ӧд во]]ын ветлӧма том авторъяслӧн медводдза ставроссияса совещание вылӧ. Сэксянь жӧ вӧлі пыртӧма Россияса гижысь котырӧ.

Йӧзӧдӧма некымын небӧг: «Сьӧлӧмшӧр» ([[1989]]), «Öктö Коля коляоз» ([[1993]]), «Вуджöр» ([[1995]]), «Вöрса качай» ([[2003]]), «Вына зэр» ([[2021-ӧд во|2021]]), «Помся шуд аслам Войвывлы вӧзъя! ([[2021-ӧд во|2021]]).

[[2021-ӧд во]]ын Вячеслав Бабинлӧн «Помся шуд аслам Войвывлы вӧзъя!» небӧг, коді артмӧ челядьлы кык небӧгысь — «Öшиньын бобув» да «Мыджӧд», шуӧма Коми Республикаын медбур небӧгӧн «Небӧг-билингва» нимпасын.

Россияса журналист котырӧ пырысь.

== Небӧгъяс ==
* ''Бабин В.Л.'' Сьӧлӧмшӧр: кывбуръяс [«Ордым» ӧктӧдысь]. — [[Сыктывкар]]: [[Коми небöг лэдзанiн|Коми кн. изд-во]], [[1989]]. — 32 л.б.
* ''Бабин В.Л.'' Ӧктӧ Коля Коляоз: кывбуръяс. — [[Сыктывкар]]: [[Коми небöг лэдзанiн|Коми кн. изд-во]], [[1993]]. — 16 л.б.
* ''Бабин В.Л.'' Вуджӧр: Кывбуръяс / Ред. ''А.В. Тентюков''; Серпасаліс ''В.А. Моторин.'' — [[Сыктывкар]]: [[Коми небöг лэдзанiн|Коми кн. изд-во]], [[1995]]. — 48 л.б.
* ''Бабин В.Л.'' Вӧрса качай: кывбуръяс. — [[Сыктывкар]]: [[Коми небӧг лэдзанін]], [[2003-ӧд во|2003]]. — 64 л.б.
* ''Бабин В.Л.'' Коми попугайяс. — [[Сыктывкар]]: Титул, [[2018-ӧд во|2018]]. — 15 л.б.
* ''Бабин В.Л.'' Вына зэв: Кывбуръяс / Ред. [[Попов Алексей Вячеславович|''А. В. Попов'']]; Серпасаліс ''А. А. Попова''. — [[Сыктывкар]]: «Эском» изд-во, [[2021-ӧд во|2021]]. — 64 л.б.
* ''Бабин В.Л.'' Помся шуд аслам Войвывлы вӧзъя! [[2021-ӧд во|2021]].

== Ошканпасъяс ==

== Ӧшмӧсъяс ==
* [http://soyuz-pisateley.komi-nao.ru/persona/babin-vyacheslav-leonidovich Коми гижысь котыр сайтын В.Л. Бабин йылысь]
* [[Лодыгин Василий Григорьевич|''Лодыгин В.'']] Кöть мöдысь на лыддян // Коми му, 1994, 2 апр.
* ''Бараненко Е.'' «Гажтöм овны черань везъя олöмöн…» // Коми му, 1998, 4 авг.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Журналистъяс]]
[[Категория:Немдін сикт овмӧдчӧмин]]
[[Категория:Кулісны 2022-ӧд воын]]
