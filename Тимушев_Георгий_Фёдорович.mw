{{Персоналия}}
'''Тимушев Георгий Фёдорович''' ([[1922]]—[[1997]]) — [[Айму вӧсна Ыджыд тыш]] вылӧ ветлысь, [[Сӧветскӧй Союзса Герой]] ([[1945]]), туялысь-физик.

== Олан туй ==
Георгий Тимушев чужӧма [[Кулӧмдін район]]са [[Немдін (Кулӧмдін район)|Немдін]] [[сикт]]ын [[1922 во]]ся [[10 кӧч|кӧч тӧлысь 10-ӧд лунӧ]]. Батьыс вӧлӧма фельдшерӧн. [[1939 во]]ын [[Кулӧмдінса школа]]ын 10 класс помалӧм бӧрын пырӧма велӧдчыны [[Коми канмуса педагогика институт]]лӧн физика-математика факультетӧ. [[1941 во]]ын помалӧма кык курс, [[моз тӧлысь]]сянь Гӧрд армияын.

=== Айму вӧсна Ыджыд тыш кадӧ ===
[[1941 во]]ын помалӧма [[Кардор]]ын военно-инженернӧй училишӧ. [[1942 во]]ся [[урасьӧм тӧлысь]]сянь фронт вылын. Тышкасьӧма Сталинград да Курск косьясын. Кокниа ранитӧмаӧсь [[Днепр]] вӧсна тышын.

[[1944 во]]ся [[моз тӧлысь]]ын лейтенант Георгий Тимушев командуйтӧма 5-ӧд инженерно-сапёрнӧй бригадаса 106-ӧд №-а инженерно-сапёрнӧй батальонлӧн взводӧн, мый пырӧ 2-ӧд Украинаса фронтлӧн 6-ӧд танкӧвӧй армияӧ. Асьсӧ бура петкӧдлӧма [[Румыния]] дорйигӧн. [[1944 во]]ся [[25 моз|моз тӧлысь 25-ӧд лунӧ]] Тимушевлӧн взводыс мырддьӧма вӧрӧглысь Сирет ю вомӧн кӧрттуй да шоссе посъяс (Текуч кар дорын) да видзӧма найӧс, кытчӧдз эз воны медшӧр вынъясыс.

СССР-са Вылыс Сӧвет Президиумлӧн [[1945 во]]ся [[24 рака|рака тӧлысь 24-ӧд лунся]] Шуӧмӧн фронтын командованньӧлысь боевӧй заданньӧ бура вӧчӧмысь да повтӧмлун петкӧдлӧмысь лейтенант Георгий Тимушевлы сетӧма Сӧветскӧй Союзса Герой ним, Ленин орден да «Зарни Кодзув» медаль (8051 номера).

Мукӧд тышын нӧшта на кыкысь ранитчылӧма. Госпитальысь лэдзӧм бӧрын уволитӧмаӧсь Армияысь.

=== Тыш бӧрын ===
Олӧма [[Москва]]ын. [[1949 во]]ын помалӧма Москва канму университетлысь физика факультет, а сэсся сэні жӧ аспирантуру. Уджалӧма ядернӧй физика научно-исследовательскӧй институтын. Водзмӧстчӧма общественнӧй уджын.

Кулӧма [[1997 во]]ся [[30 косму|косму тӧлысь 30-ӧд лунӧ]]. Гуалӧма Троекуров шойнаын (4 участок).

== Наградаяс ==
* [[Сӧветскӧй Союзса Герой]] почёт ним ([[1945|1945.03.24]])
* [[Ленин орден]] ([[1945|1945.03.24]])
* [[«Зарни Кодзув» медаль|«Зарни Кодзув»]] медаль (511 №) ([[1945|1945.03.24]])
* [[Гӧрд Кодзувлӧн орден]]
* [[Почёт орден (СССР)|«Почёт пас» орден]]
* 1 тшупӧда [[Айму тыш орден]]

== Ӧшмӧсъяс ==
* [http://www.warheroes.ru/hero/hero.asp?Hero_id=4570 «Герои страны» проектын Г.Ф. Тимушев йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Айму вӧсна Ыджыд тыш вылӧ ветлысьяс]]
[[Категория:Комиын СССР-са геройяс]]
[[Категория:Сӧветскӧй Союзса геройяс]]
[[Категория:Немдін сикт овмӧдчӧмин]]
[[Категория:Чужисны 1922 воын]]
[[Категория:Кулісны 1997 воын]]
