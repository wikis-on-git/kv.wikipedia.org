{{Персоналия}}
[[Файл:Попов Г.И.jpg|thumb|300px|Попов Геннадий Иванович (1952)]]
'''Попов Геннадий Иванович''' (Висер вожса Öнись дядь; [[1952]]) — челядьлы [[коми кыв|коми]] [[Коми гижысьяс анбур серти|гижысь]] да [[Комиын шылад тэчысьяс|шылад тэчысь]].

== Олан туй ==
Геннадий Попов чужӧма [[1952-ӧд во]]ся [[косму тӧлысь 10-ӧд лун]]ӧ [[Коми Республика]]са [[Кöрткерöс район]]ысь [[Ыджыдвидз сикт овмӧдчӧмин]] улö пырысь [[Джиян (Кӧрткерӧс район)|Джиян]] [[грезд]]ын. Ас кадö пастукавлöма, бульдозер вылын уджалöма, веськöдлöма гаражöн да механизаторавлöма. Вöлöма сельсоветöн веськöдлысьöн. [[1978-ӧд во]]сянь олö да уджалö [[Одыб (Кӧрткерӧс район)|Одыбын]]. [[1993-ӧд во]]ся уджалöма челядь садйын шылад велöдысьöн. [[1999-ӧд во]]сянь уджалöма [[Одыб (Кӧрткерӧс район)|Одыбын]] «Нюмсер» челядьлы содтöд тöдöмлунъяс сетан шöринын, велöдöма ныв-зонмöс гудöкасьны да мыла коми сьыланкывъяс ливкйöдлыны. Веськöдлöма «Гармошечка» да «Чуманок» кружокъясöн. Нуöдöма садйын кружокъяс. [[2001-ӧд во]]ын помалӧма Сыктывкарын 2 №-а педагогика колледж.

== Гижан удж ==
Геннадий Поповлöн кывбуръяс заводитöмаöсь артмыны армияас служитігöн на. Гижöма и  рочöн, и комиöн.

Посни челядькöд уджалігöн кутöма чужны сьыланкывъяс. Шыладысь öтдор дасьтöма и гаж нуöдан сценарийяс, талун кежлö 100 сайö нин чукöрмöма.

Лöсьöдӧма да веськöдлöма челядьлы «Ловъя ва» фольклор ансамбльöн.

Лöсьöдӧма коми йöзкостса сьыланкывлысь [[Сипертас (котыр)|«Сипертас»]] народнöй ансамбль.

«Коми гор» телекомпаниякöд дасьтö челядьлы «Дзолюк» радиоуджтас да «Кекӧнач» телеуджтас.

Попов Г.И. кыдзи йöзкостса мастер вöчалö пуысь да сюмöдысь коми йöзкостса шылада инструментъяс: буксан, зиль–зёль, шур–шар, тотшкöдчан, чипсан, пöлян. Челядькöд вöчалö туис, нянь доз, кöті, сикöтш, юркытш и с.в.

Геннадий Попов водзмöстчöмöн Кöрткерöс районын мунö «Играй, гармонь» конкурс.

== Небöгъяс ==
Г.И. Поповлöн петöма нин сьыланкыв-кывбура 7 чукöр:
* Сьыланкывъяс чукöр ([[1996]])
* Кыдзи чужö сьыланкыв ([[1999]])
* Миян гажа сьыланкыв ([[2006]])
* Малямуш ([[2006]])
* Коми детсадйын ворсöм-гажöдчöмъяс ([[2006]])
* Видза олан, гажа лун ([[2012-ӧд во|2012]])
* Мича гудӧк: дзолюкъяслы сьыланкывъяс. — [[Сыктывкар]], [[2017-ӧд во|2017]]

== Ошканпасъяс ==
* Коми Республикаса нимӧдана уджалысь ([[2022-ӧд во|2022]])

== Öшмöсъяс ==
* ''Макарова Г.'' Дзолюкъяскöд уджын – сöмын шуда лунъяс // [[Йöлöга (газет)|Йӧлӧга]]. [[2012 во]], [[косму тӧлысь 6-ӧд лун]], 14 №. 
* [http://www.nbrkomi.ru/kk/base/raiony/kortkeros/kultura/dekorativno_prikladnoe_iskusstvo/popov_gennadiy_ivanovich/ Коми Республикаса национальнöй библиотека]
* [http://www.gazeta-respublika.ru/article.php/23870 ''Лысаковская М.'' Геннадий Попов оставил трактор ради детей // Республика, 2009. 18 декабря. № 235]
* [http://www.tribuna.nad.ru/modules/news/article.php?storyid=7418 ''Макарова Е.'' Коми Страдивари (В его руках «звучит» даже полено) // Трибуна, 2011, 15 апреля.]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Комиын шылад тэчысьяс]]
[[Категория:Ыджыдвидз]]
[[Категория:Одыб сикт овмӧдчӧмин]]
[[Категория:Чужисны 1952 воын]]
