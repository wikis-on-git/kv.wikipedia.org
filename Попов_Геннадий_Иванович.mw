{{Персоналия}}
[[Файл:Попов Г.И.jpg|thumb|300px|Попов Геннадий Иванович (1952)]]
'''Попов Геннадий Иванович''' (Висер вожса Öнись дядь; [[1952]]) — челядьлы [[коми кыв|коми]] [[Коми гижысьяс анбур серти|гижысь]] да [[Комиын шылад тэчысьяс|шылад тэчысь]].

== Олан туй ==
* [[1952]], [[10 косму|косму тӧлысь 10 лун]] – чужис [[Коми Республика]]са [[Кöрткерöс район]]ысь [[Ыджыдвидз сикт овмӧдчӧмин]] улö пырысь [[Джиян (Кӧрткерӧс район)|Джиян]] [[грезд]]ын.
* Ас кадö пастукавлöма, бульдозер вылын уджалöма, веськöдлöма гаражöн да механизаторавлöма. Вöлöма сельсоветöн веськöдлысьöн.
* [[1978]] – олö да уджалö [[Одыб (Кӧрткерӧс район)|Одыбын]]
* [[1993]] – уджалö челядь садйын шылад велöдысьöн.
* [[1999]] – уджалö [[Одыб (Кӧрткерӧс район)|Одыбын]] «Нюмсер» челядьлы содтöд тöдöмлунъяс сетан шöринын, велöдö ныв-зонмöс гудöкасьны да мыла коми сьыланкывъяс ливкйöдлыны. Веськöдлö «Гармошечка» да «Чуманок» кружокъясöн. Нуöдö садйын кружок.
* [[2001]] – помаліс Сыктывкарын 2 №-а педагогика колледж.

== Гижан удж ==
Геннадий Поповлöн кывбуръяс заводитöмаöсь артмыны армияас служитігöн на. Гижöма и  рочöн, и комиöн.

Посни челядькöд уджалігöн кутöма чужны сьыланкывъяс. Шыладысь öтдор дасьтöма и гаж нуöдан сценарийяс, талун кежлö 100 сайö нин чукöрмöма.

Лöсьöдіс да веськöдлö челядьлы «Ловъя ва» фольклор ансамбльöн.

Лöсьöдіс коми йöзкостса сьыланкывлысь "Сипертас" народнöй ансамбль.

"Коми гор" телекомпаниякöд дасьтö челядьлы «Дзолюк» радиоуджтас да «Кекӧнач» телеуджтас.

Попов Г.И. кыдзи йöзкостса мастер вöчалö пуысь да сюмöдысь коми йöзкостса шылада инструментъяс: буксан, зиль–зёль, шур–шар, тотшкöдчан, чипсан, пöлян. Челядькöд вöчалö туис, нянь доз, кöті, сикöтш, юркытш и с.в.

Геннадий Попов водзмöстчöмöн Кöрткерöс районын мунö "Играй, гармонь" конкурс.

== Небöгъяс ==
Г.И. Поповлöн петöма нин сьыланкыв-кывбура 7 чукöр:
* Сьыланкывъяс чукöр ([[1996]])
* Кыдзи чужö сьыланкыв ([[1999]])
* Миян гажа сьыланкыв ([[2006]])
* Малямуш ([[2006]])
* Коми детсадйын ворсöм-гажöдчöмъяс ([[2006]]) 
* Видза олан, гажа лун ([[2012 во|2012]]).
* Мияа гудӧк: дзолюкъяслы сьыланкывъяс. — [[Сыктывкар]], [[2017 во|2017]].

== Öшмöс ==
* ''Макарова Г.'' Дзолюкъяскöд уджын – сöмын шуда лунъяс // [[Йöлöга (газет)|Йӧлӧга]]. [[2012 во]], [[6 косму|косму тӧлысь 6 лун]], 14 №. 
* [http://www.nbrkomi.ru/kk/base/raiony/kortkeros/kultura/dekorativno_prikladnoe_iskusstvo/popov_gennadiy_ivanovich/ Коми Республикаса национальнöй библиотека]
* [http://www.gazeta-respublika.ru/article.php/23870 ''Лысаковская М.'' Геннадий Попов оставил трактор ради детей // Республика, 2009. 18 декабря. № 235]
* [http://www.tribuna.nad.ru/modules/news/article.php?storyid=7418 ''Макарова Е.'' Коми Страдивари (В его руках «звучит» даже полено) // Трибуна, 2011, 15 апреля.]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Комиын шылад тэчысьяс]]
[[Категория:Ыджыдвидз]]
[[Категория:Одыб сикт овмӧдчӧмин]]
[[Категория:Чужисны 1952 воын]]
