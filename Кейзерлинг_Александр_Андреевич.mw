'''Кейзерлинг Александр Андреевич''' ([[немеч кыв|нем.]] ''Alexander Friedrich Michael Lebrecht Nikolaus Arthur, Graf von Keyserling''; [[1815-ӧд во|1815]]—[[1891-ӧд во|1891]]) – естествоиспытатель, общественнӧй удж вӧчысь, медводдза геолог, коді туялӧма Печора вож. 

== Олан туй ==
Чужӧма [[1815-ӧд во]]ся [[моз тӧлысь 27-ӧд лун]]ӧ Курляндия губернялӧн Тальсен уездса Кабил вӧлӧсьт улӧ пырысь Кабилленын  (ӧні – [[Латвия]]). Челядь дырйиыс да том дырйиыс олӧма бать-мамыслӧн имениеас. Бура кужӧма ворсны пианиноӧн. [[1833-ӧд во]]ын пырӧма велӧдчыны [[Берлин]] университетӧ, кӧні медводз велӧдӧма право, а сэсся естественнӧй наукаяс. Та кадӧ жӧ ёртасьӧма Отто Бисмарккӧд, коді сёрӧнджык лоӧма [[Германия|Германия империяса]] канцлерӧн.

[[1835-ӧд во]]ын ветлӧма туясьны экспедицияӧн Карпат гӧраясӧ да йӧзӧдӧма зоологияысь удж.

Университет помалӧм бӧрын немеч кыв туялысь Вильгельм Гумбольдт вӧзйӧм серти Кейзерлинг мӧдӧдчӧма Петербургӧ да [[1840-ӧд во]]ын сійӧс ыстӧмаӧсь туявны Фин заливлысь Эстлянд берегсӧ. 

Кулӧма [[1891-ӧд во]]ся [[ода-кора тӧлысь 8-ӧд лун]]ӧ Эстлянд губерняса Райкюль имениеын.

== Коми муӧ волӧм ==
1840-ӧд воын натуралистӧн медводдзаысь волӧма экспедицияӧн Коми муӧ, кор вӧлі туялӧны Россиялысь мупытшса озырлунъяссӧ. Тайӧ туялӧмсьыд да воддза уджъяссьыс сылы сетӧмаӧсь Берлин университетса докторлысь ним.

1841-ӧд воын англияса геолог Р. Мурчисон да Э. Вернейлялӧн экспедицияын тӧдмалӧма Россияса европейскӧй юкӧнлысь геология тэчассӧ.

[[1843-ӧд во]]ын П.И. Крузенштернкӧд ӧтвылысь веськӧдлӧмаӧсь экспедицияӧн да туялӧмаӧсь Печора вожлысь геологиясӧ да топографиясӧ. Коми муӧ медводдзаысь волігӧн налӧн маршрутыс вӧлӧма татшӧм: [[Визин (ю)|Визин]], [[Сыктыв|Сыктыв]] да [[Эжва]] юяс, [[Печӧра (ю)|Печора]] да сылӧн вожъяс — [[Ылыдз (ю)|Ылыдз]], Войвыв Мылва, Егра-Ляга да [[Изьва (ю)|Изьва]]. Ветлӧма Урал из вылӧ (Сабля из), лэччӧма Печора ю горув, вуджӧма Тиман тундра да воӧдчӧма Бармин Носӧдз. Бӧрсӧ бергӧдчӧма тадзи: Печора, Изьва, [[Уква (ю)|Уква]], Емва да Эжва юясті [[Усть-Сысольск|Усть-Сысольскӧдз]]. Туялысьяс лӧсьӧдӧмаӧсь Тиман кряжлысь геологическӧй мусерпас — тайӧ вӧлі Рочмуын медводдза геологическӧй мусерпасъяс лыдысь.

Геолог да палеонтолог А. А. Кейзерлинглӧн да военнӧй моряк капитан-лейтенант [[Крузенштерн Павел Иванович|П. И. Крузенштернлӧн]] Печора ю кузя экспедицияыс нюжалӧма куим тӧлысь чӧж. Тайӧ ветлігас аддзӧмаӧсь [[Соплеск (ю)|Соплеск]] ю вылысь изшом, [[Емва (ю)|Емва]] да [[Пижма (ю)|Пижма]] бокысь — гипс. Медводдзаясӧн лӧсьӧдӧмаӧсь кряжлысь медводдза мусерпас, кодӧс Кейзерлинг шуӧма Тиманӧн. Та кындзи, Кейзерлинг вӧлӧма [[Уква (ю)|Уква ю]] вылын да медводдзаӧн юӧртӧма Укваса мусир петанін йылысь. 

Ветлӧм бӧрас [[1846-ӧд во]]ын вӧлі йӧзӧдӧма Печора ковтыслӧн медводдза мусерпас, мыйӧн дыр кад чӧж сэсся вӧдитчисны туялысьяс.
Экспедиция вӧлі котыртӧма сьӧм министерство да горнӧй инженеръяслӧн Корпус. Таӧдзыс воддза мусерпасъясыс Коми мунымӧс вӧлі серпасалӧны ылӧсас, эз лӧсявны географическӧй координатъяслы. Усть-Сысольск кындзи мукӧдыслы абу вӧлі индӧма широта да долгота.
Кейзерлинг да Крузенштерн йӧзӧдісны 1846-ӧд воын «Научные наблюдения при поездке в Печорский край». Тайӧ уджсьыс налы вӧлі сетӧма Демидов премия.

== Небӧгъяс ==
* Notiz uber Verbreitung der Geognostischen Formationen im europaeischen Russland // Bulletin de la Societe imperiale des naturalistes de Moscou. [[1841-ӧд во|1841]]. T. 14. № 4 ( J. H. Blasius ӧтвылысь);
* Die Wirbelthiere Europas, F. Vieweg und Sohn. — Braunschweig, [[1840-ӧд во|1840]]. (Иоганн Генрих Блазиускӧд ӧтвылысь).
* Wissenschaftliche Beobachtungen auf einer Reise in das Petschoraland. — СПб, [[1846-ӧд во|1846]]. (рочӧн: Научные наблюдения при поездке в Печорский край)
* Fossile Mollusken. — St. Petersburg, [[1848-ӧд во|1848]].
* Genus Adiantum L. Recensuit Alexander Keyserling… — St. Petersburg, [[1875-ӧд во|1875]].

== Ошканпасъяс ==
* 4-ӧд тшупӧда Вежа Владимир орден ([[1844-ӧд во|1844]])
* 3-ӧд тшупӧда Вежа Анна орден ([[1848-ӧд во|1848]])
* 2-ӧд тшупӧда Вежа Станислав орден ([[1857-ӧд во|1857]])
* 1-дза тшупӧда Вежа Станислав орден ([[1862-ӧд во|1862]])
* 1-дза тшупӧда Вежа Анна орден  ([[1866-ӧд во|1866]])
* 2-ӧд тшупӧда Вежа Владимир орден ([[1887-ӧд во|1887]])
* Россияса наукаяс академиялӧн Демидов премия ([[1847-ӧд во|1847]])

== Ӧшмӧсъяс ==
* ''Шмидт Ф.'', ''Никитин С.'' Граф Александр Андреевич Кейзерлинг (Некролог) // Известия Геологического комитета. [[1891-ӧд во|1891]]. Т. 10.
* ''Райков Б. Е.'' А. А. Кейзерлинг, русский геолог-эволюционист // Бюллетень Московского об-ва испытателей природы. [[1954-ӧд во|1954]]. — Т. 59. (Отдел геологический. Т. 29. Вып. 1)
* ''Потолицын В.'', ''Фишман М.'' Кейзерлинг Александр Андреевич // Республика Коми. Энциклопедия: в 3-х т. — [[Сыктывкар]], [[1999]]. — Т. 2. — С. 71.
* Историческая хроника. Республика Коми с древнейших времен / [[Жеребцов Игорь Любомирович|''И. Л. Жеребцов'']], ''М. В. Таскаев'', ''М. Б. Рогачев'', ''Б. Р. Колегов''. — [[Сыктывкар]]: [[Коми небӧг лэдзанін|Коми кн. изд-во]], [[2002-ӧд во|2002]]. — С. 50.
* [http://www.nbrkomi.ru/str/id/35/693 Коми Республикаса Национальнӧй небӧгаин]
* [http://maxi4.narod.ru/02_nedra/n_03.htm «Промышленное освоение Коми края» сайтын Кейзерлинга-Крузенштерн экспедиция йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Геологъяс]]
[[Категория:Туялысьяс]]
[[Категория:Чужисны 1815 воын]]
[[Категория:Чужисны моз тӧлысь 27-ӧд лунӧ]]
[[Категория:Кулісны 1891 воын]]
[[Категория:Кулісны ода-кора тӧлысь 8-ӧд лунӧ]]
