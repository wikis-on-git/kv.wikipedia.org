'''Кейзерлинг Александр Андреевич''' ([[1815-ӧд во|1815]]—[[1891-ӧд во|1891]]) – естествоиспытатель, общественнӧй удж вӧчысь, медводдза геолог, коді туялӧма Печора ковтыс. 

== Олан туй ==
Чужӧма [[1815-ӧд во]]ся [[моз тӧлысь 27-ӧд лун]]ӧ Кабилленаын  (ӧні – [[Латвия]]). 

Кулӧма [[1891-ӧд во]]ся [[ода-кора тӧлысь 8-ӧд лун]]ӧ.

== Коми муӧ волӧм ==
1840-ӧд воясын натуралист туйын медводдзаысь волӧма экспедицияӧн Коми муӧ, кор вӧлі туялӧны Россиялысь мупытшса озырлунъяссӧ.

[[1843-ӧд во]]ын П.И. Крузенштернкӧд ӧтвылысь веськӧдлӧмаӧсь экспедицияӧн да туялӧмаӧсь Печора ковтыслысь геологиясӧ да топографиясӧ. Коми муӧ медводдзаысь волігӧн найӧ снимайтісны [[Эжва]] ю, [[Печӧра (ю)|Печора]] да сылысь вожъяссӧ — [[Ылыдз (ю)|Ылыдз]], Войвыв Мылва, Егра-Ляга да [[Изьва (ю)|Изьва]], вӧліны Урал из вылын да Малоземельскӧй тундраын, лӧсьӧдісны Тиман кряжлысь геологическӧй мусерпас — тайӧ вӧлі Рочмуын медводдза геологическӧй мусерпасъяс лыдысь.

Геолог да палеонтолог А. А. Кейзерлинглӧн да военнӧй моряк капитан-лейтенант [[Крузенштерн Павел Иванович|П. И. Крузенштернлӧн]] Печора ю кузя экспедицияыс нюжалӧма куим тӧлысь чӧж. Тайӧ ветлігас аддзӧмаӧсь [[Соплеск (ю)|Соплеск]] ю вылысь изшом, [[Емва (ю)|Емва]] да [[Пижма (ю)|Пижма]] бокысь — гипс. Медводдзаясӧн лӧсьӧдӧмаӧсь кряжлысь медводдза мусерпас, кодӧс Кейзерлинг шуӧма Тиманӧн. Та кындзи, Кейзерлинг вӧлӧма [[Уква (ю)|Уква ю]] вылын да медводдзаӧн юӧртӧма Укваса мусир петанін йылысь. 

Ветлӧм бӧрас [[1846-ӧд во]]ын вӧлі йӧзӧдӧма Печора ковтыслӧн медводдза мусерпас, мыйӧн дыр кад чӧж сэсся вӧдитчисны туялысьяс.
Экспедиция вӧлі котыртӧма сьӧм министерство да горнӧй инженеръяслӧн Корпус. Таӧдзыс воддза мусерпасъясыс Коми мунымӧс вӧлі серпасалӧны ылӧсас, эз лӧсявны географическӧй координатъяслы. Усть-Сысольск кындзи мукӧдыслы абу вӧлі индӧма широта да долгота.
Кейзерлинг да Крузенштерн йӧзӧдісны 1846-ӧд воын «Научные наблюдения при поездке в Печорский край». Тайӧ уджсьыс налы вӧлі сетӧма Демидов нима премия.

== Небӧгъяс ==
* Notiz uber Verbreitung der Geognostischen Formationen im europaeischen Russland // Bulletin de la Societe imperiale des naturalistes de Moscou. [[1841-ӧд во|1841]]. T. 14. № 4 ( J. H. Blasius ӧтвылысь);
* Wissenschaftliche Beobachtungen auf einer Reise in das Petschoraland. — СПб, [[1846-ӧд во|1846]]. (рочӧн: Научные наблюдения при поездке в Печорский край)

== Ошканпасъяс ==
== Ӧшмӧсъяс ==
* ''Шмидт Ф.'', ''Никитин С.'' Граф Александр Андреевич Кейзерлинг (Некролог) // Известия Геологического комитета. [[1891-ӧд во|1891]]. Т. 10.
* ''Райков Б. Е.'' А. А. Кейзерлинг, русский геолог-эволюционист // Бюллетень Московского об-ва испытателей природы. [[1954-ӧд во|1954]]. — Т. 59. (Отдел геологический. Т. 29. Вып. 1)
* Историческая хроника. Республика Коми с древнейших времен / [[Жеребцов Игорь Любомирович|''И. Л. Жеребцов'']], ''М. В. Таскаев'', ''М. Б. Рогачев'', ''Б. Р. Колегов''. — [[Сыктывкар]]: [[Коми небӧг лэдзанін|Коми кн. изд-во]], [[2002-ӧд во|2002]]. — С. 50.
* [http://www.nbrkomi.ru/str/id/35/693 Коми Республикаса Нацональнӧй небӧгаин]

== Ыстӧдъяс ==
<references/>
