{{Персоналия}}
'''Вежев Александр Александрович''' (комиӧн – '''Ӧльӧксан Ӧльӧксан''') ([[1911]]–[[1977]]) — [[коми кыв|коми]] [[коми литература|литература]] [[туялысь]].

==Олан туй==
Александр Вежев чужӧма [[1911 во]]ся [[5 кӧч|кӧч тӧлысь 5 лунӧ]] [[Вӧлӧгда губерня]]са [[Усть-Сысольск]]ын (ӧні [[Сыктывкар]]). Школа бӧрас пырӧма велӧдчыны Сыктывкарса педтехникумӧ, мый помалӧм бӧрын велӧдӧма [[Висер (Кӧрткерӧс район)|Висерын]] да [[Шойнаты (Кӧрткерӧс район)|Шойнатыын]]. Шойнаты школасянь мунӧма велӧдчыны [[Петыркар|Ленинград]]са [[А.И. Герцен нима педагогика институт|Герцен нима педагогическӧй институтлӧн]] кыв да литература юкӧнӧ.

[[1939 во]]ын институтса выпускник Вежев РСФСР-са просвещение министерствоын вӧзйысьӧма, медым сiйӧс ыстасны уджавны бӧр Комиӧ. Тадзи 28 арӧса Александр Александрович лоис [[Кыв, литература да история институт|кыв да литература кузя научно-исследовательскӧй институтӧн]] веськӧдлысьӧн. И дзик пыр том туялысь заводитӧ йӧзӧдны ассьыс медводдза статьяяссӧ.

[[Айму вӧсна Ыджыд тыш|Ыджыд тыш]] нёль во кежлӧ орӧдлiс Вежевлысь литература туялан уджсӧ. Тышкасьӧма вӧрӧгкӧд Волхов, Ленинград да 1-дза Украинаса фронтъясын. Чужан му дорйысь Александр Вежевӧс босьтӧны [[Коми наука шӧрин|СССР-са наукаяс академиялӧн Коми филиал]]ӧ научнӧй сотрудникӧн, сэсся — кыв, литература, история да этнография секторӧн вськӧдлысьӧн. [[1949 во|1949]]—[[1953 во]]ясӧ юрнуӧдӧ [[Войвыв кодзув (журнал)|«Войвыв кодзув»]] журналӧн. [[1953 во]]сянь и пенсия вылӧ петтӧдзыс А.А. Вежев уджалӧма Коми филиаллӧн литература да фольклор секторын.

Кулӧма [[1977 во]]ся [[9 ода-кора|ода-кора тӧлысь 9 лун]] Сыктывкарын, гуалӧма тані жӧ.

== Туясян удж ==
Пӧшти ставсӧ, мый вӧчӧма коми литератураын да мый выльыс петӧ коми гижысьяс перӧ улысь, Вежев удитӧ видлавны пыдiсянь да джуджыда. Александр Вежев видлалiс [[Савин Ӧльӧксей Виттор|Нёбдiнса Витторлысь]], [[Чисталёв Тима Вень|Тима Веньлысь]], [[Лыткин Илля Вась|Илля Васьлысь]], [[Юхнин Василей Василей|Луздор Васьлысь]], [[Лебедев Михаил Николаевич|Юсьлысь]], [[Фёдоров Геннадий Александрович|Педь Геньлысь]], [[Елькин Василий Иванович|Вась Елькинлысь]], [[Леканов Василий Дмитриевич|Василий Лекановлысь]] да уна мукӧд коми гижысьлысь творчествосо. Уна вын да эбӧс пуктiс [[Куратов Ӧльӧш Вань|Иван Куратовлысь]] уджъяссӧ донъялӧм-видлалӧмӧ.

Вежевлысь статьяяссӧ йӧзӧдӧма Сӧветса ыджыд энциклопедияын, [[Украина]] сӧветса энциклопедияын, Литератураса дженьыд энциклопедияын да мукӧд ыджыд петасын.

[[Коми гижысь котыр|СССР-са Гижысь котырӧ пырысь]] ([[1950]]).

== Небӧгъяс да статьяяс ==
* ''Вежев А.А.'' Сӧветскӧй литературалӧн главнӧй тема // [[Войвыв кодзув (журнал)|«Войвыв кодзув»]]. [[1957]]. — 4 №. — Л.б. 59–63.
* ''Вежев А.А.'' Пыдiсянь восьтыны мортлысь характер // [[Войвыв кодзув (журнал)|«Войвыв кодзув»]]. [[1958]]. — 6 №. — Л.б. 61–63.
* ''Вежев А.А.'' Идейность да мастерство // [[Войвыв кодзув (журнал)|«Войвыв кодзув»]]. [[1962]]. — 12 №. — Л.б. 55–61.
* ''Вежев А.А.'' Коми сӧветскӧй литература: Ср. шк. 10-ӧд кл. учеб. — [[Сыктывкар]]: [[Коми небӧг лэдзанін|Коми кн. изд-во]], [[1958]]. — 135 л.б.
* ''Вежев А.А.'' Зарождение и формирование коми советской литературы (1918–1929) // Очерки истории коми литературы. — [[Сыктывкар]]: [[Коми небӧг лэдзанін|Коми кн. изд-во]], [[1958]]. — С. 26—61.
* ''Вежев А.А.'' Зарождение и становление коми советской литературы. — [[Сыктывкар]]: [[Коми небӧг лэдзанін|Коми кн. изд-во]], [[1966]]. — 144 с.
* Коми советские писатели / Под ред. В. Попова. — [[Сыктывкар]]: [[Коми небӧг лэдзанін|Коми кн. изд-во]], [[1968]]. — 516 с. (соавтор)
* История советской многонациональной литературы в 6 т. / Под. ред. Г.И. Ломидзе, Л.И. Тимофеева. — [[Москва|М.]]: Наука, [[1970]]. (соавтор)
* История коми литературы. Т. 2. — [[Сыктывкар]]: [[Коми небӧг лэдзанін|Коми кн. изд-во]], [[1980]]. — 328 с. (соавтор)
* История коми литературы. Т. 3. — [[Сыктывкар]]: [[Коми небӧг лэдзанін|Коми кн. изд-во]], [[1981]]. — 432 с. (соавтор)

== Ӧшмӧсъяс ==
* [http://www.komipress.ru/smi/issue.php?id=655214  Елфимова Анжелика. Кык морт, кык гижысь, кык олӧм...// Коми му, 2011 во. Кӧч тӧлысь 22 лун, 118-120 №№].
* [[Горинова Наталья Васильевна|''Горинова Н.В.'']] Литературовед Александр Александрович Вежев // Известия Общества изучения Коми края. 2017. № 1 (16). С. 120 -123.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми литература туялысьяс]]
[[Категория:Сыктывкар]]
[[Категория:Кыв, литература да история институт]]
[[Категория:Чужисны 1911 воын]]
[[Категория:Кулісны 1977 воын]]
[[Категория:Коми гижысь котырӧ пырысьяс]]
