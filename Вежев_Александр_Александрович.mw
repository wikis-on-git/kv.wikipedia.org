'''Вежев Александр Александрович''' (комиӧн – '''Ӧльӧксан Ӧльӧксан''') ([[1911]]–[[1977]]) – [[коми литература]] [[туялысь]], [[СССР]]-са [[Гижысь котыр]]ӧ пырысь ([[1950]]).

==Олан туй==
* [[1911]], [[5 кӧч|кӧч тӧлысь 5 лун]] – чужис [[Сыктывкар]]ын.
* Школа бöрас пырис велöдчыны Сыктывкарса педтехникумö, кодöс помалöм бöрын учителялiс [[Висер (Кӧрткерӧс район)|Висерын]] да [[Шойнаты (Кӧрткерӧс район)|Шойнатыын]]. 
* Шойнаты школасянь мунiс велöдчыны [[Петыркар|Ленинград]]са [[А.И. Герцен нима педагогика институт|Герцен нима педагогическöй институтлöн]] кыв да литература юкöнö.
* [[1939]] воö институтса выпускник Вежев РСФСР-са просвещение министерствоын вöзйысис, мед сiйöс ыстасны уджавны бöр Комиö. Тадзи 28 арöса Александр Александрович лоис [[Кыв, литература да история институт|кыв да литература кузя научно-исследовательскöй институтöн]] веськöдлысьöн. И дзик пыр том туялысь заводитö йöзöдны ассьыс медводдза статьяяссö.
* [[Айму вӧсна Ыджыд тыш|Ыджыд тыш]] нёль во кежлö орöдлiс Вежевлысь литература туялан уджсö, но муслунсö сы дорö эз вермы пöдтыны. 
* Чужан му дорйысь Александр Вежевöс босьтöны [[СССР-са наукаяс академиялӧн Коми филиал]]ö научнöй сотрудникöн. А сэсся индöны юрнуöдны [[Войвыв кодзув (журнал)|«Войвыв кодзув»]] журналöн. Но куим во мысти Александр Александрович бöр мунö Коми филиалö.
* [[1977]], [[9 ода кора|ода-кора тӧлысь 9 лун]] – кувсис Сыктывкарын, гуалӧма тані жӧ.

== Туясян удж ==
Пöшти ставсö, мый вöчöма коми литератураын да мый выльыс петö коми гижысьяс перö улысь, Вежев удитö видлавны пыдiсянь да джуджыда. Александр Вежев видлалiс [[Савин Ӧльӧксей Виттор|Нёбдiнса Витторлысь]], [[Чисталёв Тима Вень|Тима Веньлысь]], [[Лыткин Илля Вась|Илля Васьлысь]], [[Юхнин Василей Василей|Луздор Васьлысь]], [[Лебедев Михаил Николаевич|Юсьлысь]], [[Фёдоров Геннадий Александрович|Педь Геньлысь]], [[Елькин Иван Вась|Вась Елькинлысь]], [[Леканов Митрей Вась|Василий Лекановлысь]] да уна мукöд коми гижысьлысь творчествосö. Уна вын да эбöс пуктiс [[Куратов Ӧльӧш Вань|Иван Куратовлысь]] уджъяссö донъялöм-видлалöмö.

Вежевлысь статьяяссö йöзöдöма Сöветса ыджыд энциклопедияын, [[Украина]] сöветса энциклопедияын, Литератураса дженьыд энциклопедияын да мукöд ыджыд петассын.

== Ӧшмӧсъяс==
* [http://www.komipress.ru/smi/issue.php?id=655214| Елфимова Анжелика. Кык морт, кык гижысь, кык олӧм...// Коми му, 2011 во. Кӧч тӧлысь 22 лун, 118-120 №№].

[[Категория:Персоналия:Коми]]
[[Категория:Туялысьяс]]
