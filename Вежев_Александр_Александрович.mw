'''Вежев Александр Александрович''' (комиӧн – '''Ӧльӧксан Ӧльӧксан''') ([[1911]]–[[1977]]) — [[коми кыв|коми]] [[коми литература|литература]] [[туялысь]].

==Олан туй==
Александр Вежев чужӧма [[1911 во]]ся [[5 кӧч|кӧч тӧлысь 5 лунӧ]] [[Вӧлӧгда губерня]]са [[Усть-Сысольск]]ын (ӧні [[Сыктывкар]]). Школа бӧрас пырӧма велӧдчыны Сыктывкарса педтехникумӧ, мый помалӧм бӧрын велӧдӧма [[Висер (Кӧрткерӧс район)|Висерын]] да [[Шойнаты (Кӧрткерӧс район)|Шойнатыын]]. Шойнаты школасянь мунӧма велӧдчыны [[Петыркар|Ленинград]]са [[А.И. Герцен нима педагогика институт|Герцен нима педагогическӧй институтлӧн]] кыв да литература юкӧнӧ.

[[1939 во]]ын институтса выпускник Вежев РСФСР-са просвещение министерствоын вӧзйысьӧма, медым сiйӧс ыстасны уджавны бӧр Комиӧ. Тадзи 28 арӧса Александр Александрович лоис [[Кыв, литература да история институт|кыв да литература кузя научно-исследовательскӧй институтӧн]] веськӧдлысьӧн. И дзик пыр том туялысь заводитӧ йӧзӧдны ассьыс медводдза статьяяссӧ.

[[Айму вӧсна Ыджыд тыш|Ыджыд тыш]] нёль во кежлӧ орӧдлiс Вежевлысь литература туялан уджсӧ. Чужан му дорйысь Александр Вежевӧс босьтӧны [[Коми наука шӧрин|СССР-са наукаяс академиялӧн Коми филиал]]ӧ научнӧй сотрудникӧн. А сэсся индӧны юрнуӧдны [[Войвыв кодзув (журнал)|«Войвыв кодзув»]] журналӧн. Куим во мысти А.А. Вежев бӧр мунӧ Коми филиалӧ.

Кулӧма [[1977 во]]ся [[9 ода кора|ода-кора тӧлысь 9 лун]] Сыктывкарын, гуалӧма тані жӧ.

== Туясян удж ==
Пöшти ставсö, мый вöчöма коми литератураын да мый выльыс петö коми гижысьяс перö улысь, Вежев удитö видлавны пыдiсянь да джуджыда. Александр Вежев видлалiс [[Савин Ӧльӧксей Виттор|Нёбдiнса Витторлысь]], [[Чисталёв Тима Вень|Тима Веньлысь]], [[Лыткин Илля Вась|Илля Васьлысь]], [[Юхнин Василей Василей|Луздор Васьлысь]], [[Лебедев Михаил Николаевич|Юсьлысь]], [[Фёдоров Геннадий Александрович|Педь Геньлысь]], [[Елькин Василий Иванович|Вась Елькинлысь]], [[Леканов Василий Дмитриевич|Василий Лекановлысь]] да уна мукöд коми гижысьлысь творчествосö. Уна вын да эбöс пуктiс [[Куратов Ӧльӧш Вань|Иван Куратовлысь]] уджъяссö донъялöм-видлалöмö.

Вежевлысь статьяяссö йöзöдöма Сöветса ыджыд энциклопедияын, [[Украина]] сöветса энциклопедияын, Литератураса дженьыд энциклопедияын да мукöд ыджыд петассын.

[[СССР]]-са Гижысь котырӧ пырысь ([[1950]]).

== Небӧгъяс ==
* Вежев А.А. Зарождение и формирование коми советской литературы (1918–1929) // Очерки истории коми литературы. Сыктывкар: Коми кн. изд-во, 1958. С. 26–61.
* Вежев А.А. Зарождение и становление коми советской литературы. Сыктывкар: Коми кн. изд-во, 1966. 144 с.
* Коми советские писатели / Под ред. В. Попова. Сыктывкар: Коми кн. изд-во, 1968. 516 с. (соавтор)
* История советской многонациональной литературы в 6 т. / Под. ред. Г.И. Ломидзе, Л.И. Тимофеева. М.: Наука, 1970. (соавтор)
* История коми литературы. Т. 2. Сыктывкар: Коми кн. изд-во, 1980. 328 с. (соавтор)
* История коми литературы. Т. 3. Сыктывкар: Коми кн. изд-во, 1981. 432 с. (соавтор)
* Вежев А.А. Сӧветскӧй литературалӧн главнӧй тема // Войвыв ко-дзув. 1957. 4 №. Л.б. 59–63.
* Вежев А.А. Пыдiсянь восьтыны мортлысь характер // Войвыв ко-дзув. 1958. 6 №. Л.б. 61–63.
* Вежев А.А. Идейность да мастерство // Войвыв кодзув. 1962. 12 №. Л.б. 55–61.
* Вежев А.А. Коми сӧветскӧй литература: Ср. шк. 10-ӧд кл. учеб. Сыктывкар: Коми кн. изд-во, 1958. 135 л.б.


== Ӧшмӧсъяс ==
* [http://www.komipress.ru/smi/issue.php?id=655214| Елфимова Анжелика. Кык морт, кык гижысь, кык олӧм...// Коми му, 2011 во. Кӧч тӧлысь 22 лун, 118-120 №№].
* [[Горинова Наталья Васильевна|''Горинова Н.В.'']] Литературовед Александр Александрович Вежев // Известия Общества изучения Коми края. 2017. № 1 (16). С. 120 -123.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми литература туялысьяс]]
[[Категория:Сыктывкар]]
[[Категория:Кыв, литература да история институт]]
[[Категория:Чужисны 1911 воын]]
[[Категория:Кулісны 1977 воын]]
