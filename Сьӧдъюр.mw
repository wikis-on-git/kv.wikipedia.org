[[Файл:Sylvia atricapilla male 2.jpg|thumb|300px|Сьӧдъюр]]
[[File:Cuculus canorus bangsi MHNT.ZOO.2010.11.150.31.jpg|thumb|''Cuculus canorus bangsi'' + ''Sylvia atricapilla'']]
'''Перк''' ({{lang-la|Sylvia atricapilla}}; {{lang-ru|Черноголовая славка; черноголовка; славка-черноголовка}}) — пышкай сяма лэбачьяслӧн котырӧ пырысь тылаборда.

Лэбачьясӧс туялысьяс славкаяслысь став сикассӧ Му сяр пасьтала арталӧны 400 сайӧ. На пиысь 51-ӧс пасйӧны [[Россия]]ысь, [[Коми Республика|Коми муын]] паныдасьлӧ 17 сикасӧдз. Ӧти вужъя лэбачьясыслысь, сьӧдъюрысь ӧтдор, нӧшта позьӧ вайӧдны татшӧм нимъяс: [[сэтӧр кай]] «садовая славка», [[намӧдчысь кай]] «серая славка», [[тусяпу кай]] «славка-завирушка» да с.в.

== Ыджда да рӧм ==
Тушаыслӧн кузьтаыс овлывлӧ 15 сантиметрӧдз. Мышку вылыс айыслӧн вежовруд, балябӧжыс, сьыліыс да бӧж вевдорыс руд, вывтыр улысладорыс кельыдруд, кынӧмыс еджгов. Синмад шыбитчӧ юр пыдӧсыс — сэтчӧ быттьӧ сьӧд рӧма кышӧд пуктӧмаӧсь. Эньыслӧн сэті абу сьӧд, а гӧрдов.

== Паськалӧм ==
Сьӧдъюръяс олӧны-вылӧны [[Европа]] пасьтала да [[Сибыр]]са муясын [[Об|Об ю]] дорӧдз. Миянын быдтысьӧны [[Летка (ю)|Летка ю]] ковтысын, [[Печора (ю)|Печора юбердса]] вӧраинъясын да мукӧдлаын.

== Поздйысьӧм ==
Поздысьӧны оз парма пасьтала, а сӧмын кустъяса вӧр дорӧсъясын. Позсӧ лӧсьӧдігӧн мырсьӧны гознан лэбачыс квайт лунӧдз кымын. Тэчӧны сійӧс бӧрйӧм кустлӧн вожъяс костӧ либӧ пу вылӧ, но мусяньыс оз ёна вылӧ. Позтырас овлывлӧ еджговняйт рӧма да сьӧдовгӧрд чутъяса вит колькйӧдз. Пӧжсигас позъяс пукалӧны кыкнан лэбачыс ӧта-мӧдсӧ вежлалӧмӧн. Кольксьыс петӧм бӧрын кайпияныс пондӧны лэбавны 12 лун мысти. Но борд йылас кыпӧдчӧм бӧрын найӧс бать-мамныс лун дасӧдз на дӧзьӧритӧны-вердӧны. Сы бӧрын сӧмын том быдтасъясыс дзикӧдз эновтӧны чужан познысӧ.

== Сёян ==
Пӧткӧдчӧны сьӧдъюръяс гут-гагйӧн, гожӧмнас чӧсмасьӧны тшӧтш кисьмӧм вотӧсӧн. Кокалӧм мольясыслӧн пӧ кӧйдысыс чулляс оз изсьы да, найӧ веськалӧны-паськалӧны оз сӧмын матігӧгӧрӧ, но и ылі местаясӧ, кытчӧ лэбзьывлӧны лэбачьясыс.

== Оласног ==
Кӧдздӧдігӧн сьӧдъюръяс эновтӧны чужанінсӧ да тӧвйӧны шоныд муясын — та могысь воӧдчывлӧны [[Греция]]ӧдз, [[Италия]]ӧдз да Войвыв [[Африка]]ӧдз.

== Рӧдвуж кывйын ==
[[Удмуртъяс]] кайсӧ шуӧны '''сьӧдйырӧн'''. Нимсӧ лӧсьӧдігӧн комияс моз жӧ тӧд выланыс босьтӧмаӧсь лэбач юрыслысь сьӧд рӧмсӧ.

== Мукӧдтор ==
* Сійӧс, кыдзи сьылысь кайӧс, лэбачьясӧс радейтысьяс донъялӧны зэв вылӧ. Та серти пӧ сӧмын [[колипкай]]лы неуна ворссьӧ, а сэсся некодлы оз.

== Ӧшмӧсъяс ==
* [[Ракин Анатолий Николаевич|''Ракин А.Н.'']] Сьӧдъюр // [[Би кинь (журнал)|Би кинь]], [[2014 во|2014]]. — 8 №.

{{Stub}}

[[Категория:Лэбачьяс]]
