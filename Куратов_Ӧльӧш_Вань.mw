[[Изображение:Kuratov.jpg|thumb|300px|Куратов Ӧльӧш Вань]]
'''Куратов Ӧльӧш Вань''' {{lang-ru|Куратов Иван Алексеевич}} ([[1839]]–[[1875]]) - медводдза [[коми поэт]], [[коми литература]]лы подув пуктысь.

* [[1839]], [[18 сора|сора 18 лун]] - чужис [[Вӧлӧгда губерния|Вӧлӧгда губерниялӧн]] [[Усть–Сысольск уезд|Усть–Сысольск уездса]] [[Кебра]] сиктын (ӧнi [[Коми Республика|Коми Республикаса]] [[Сыктыв район|Сыктыв районлöн]] [[Кебра]] сикт).

1850–1860–öд воясö велöдчис [[Яренск|Яренскса]] духовнöй училищеын да Вӧлӧгдаса духовнӧй семинарияын. Ветлiс [[Канкар|Канкарӧ]], но водзö велöдчöмыс эз артмы сьöм абутöм вöсна. 

1861–1865–öд воясö уджалiс велöдысьöн Усть–Сысольскса духовно–приходскöй училищеын. 

1866–öд воö [[Казан|Казанын]] аудиторъясöс дасьтан школа помалöм бöрын (военнöй юрист) ыстiсны уджавны [[Семипалатинск|Семипалатинскö]], во мысти вуджöдiсны [[Семиреченскöй обласьт|Семиреченскöй обласьтса]] Верный карö (öнi [[Алматы]], [[Казахстан]]). 

1871–öд восянь уджалiс чиновникöн губернатор правлениеын.

Иван Куратов – медводдза коми поэт, коми литературалы подув пуктысь. Кывбуръяс босьтчис гижны Яренскын на. Поэт ас водзас пуктiс ыджыд мог – велöдны коми йöзöс да висьтавны налöн олöм йылысь. Коми йöзлысь ХIХ–öд нэмса олöмсö петкöдлiс "Закар ордын", "Понкöд", "Гöль зон", "Пемыд", "Выль сьыланкыв" да мукöд кывбуръясын. Йöзлысь оласногсö восьтic "Коми бал", "Яг морт", "Важся коми войтырлöн кодралöм" гижöдъясын.

Иван Куратов вуджöдic [[роч]] да [[Рытыв Европа]]са поэтъяслысь кывбуръяс, кыдз ученöй–лингвист лöсьöдiс [[коми грамматика]]. 

[[1866]]–öд воын [["Вологодские губернские ведомости"]] газетын И.Куратов йöзöдiс статья "Зырянские песни".  Уджас пыртiс ассьыс вит [[кывбур]], но кипассö эз пукты. 

Поэтлöн нимыс лои паськыда тöдса [[1917]]–öд вося Октябр революция бöрын. Медводдзаысь тöдлытöм коми поэт йылысь [[1923]]–öд воö юöртic [["Парма ёль"]] журнал. [[1926]]–öд воын "Коми гижысьяс" небöгын вöлi йöзöдöма кöкъямыс кывбур. 

Поэтлöн 100 во тыригкежлö, [[1939]] воын, [[Коми небöг лэдзанiн]]ын петiс кык небöгö öтувтöм гижöд чукöр.

* [[1875]], [[29 вӧльгым|вӧльгым 29 лун]] - Иван Куратов кулiс 36 арöсöн [[Верный]] карын.

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]

[[ca:Ivan Alexeièvitx Kuratov]]
[[en:Ivan Kuratov]]
[[es:Iván Kurátov]]
[[fi:Ivan Kuratov]]
[[fr:Ivan Kouratov]]
[[io:Ivan Kuratov]]
[[koi:Куратов Иван Алексеевич]]
[[nn:Ivan Kuratov]]
[[ru:Куратов, Иван Алексеевич]]
[[uk:Куратов Іван Олексійович]]
