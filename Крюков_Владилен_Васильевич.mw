{{Персоналия}}
'''Крюков Владилен Васильевич''' ([[1925-ӧд во|1925]]—) — [[коми кыв|коми]] [[Коми гижысьяс анбур серти|кывбуралысь]], велӧдысь.

== Олан туй ==
Владилен Крюков чужӧма [[1925-ӧд во]]ся [[косму тӧлысь 19-ӧд лун]]ӧ. Ӧтилаын гижӧма, мый сійӧ чужӧма Яренскын.<ref>[http://artlad.ru/page/autor54 «Арт» журналлӧн сайт]</ref> Мӧдлаын — [[Кардор обласьт]]ын Лена районса Тохта сикт сӧвет улӧ пырысь Савкино [[грезд]]ын. [[1934-ӧд во]]ын сылӧн батьыс, Василий Константинович Крюков, фельдшер, вуджӧма семьянас [[Коми АССР]]-ӧ, уджалӧма работал [[Удора район]]са [[Йӧртымдін (Удора район)|Йӧртымдін]] сикт бурдӧдчанінын [[1934]]—[[1956-ӧд во]]ясӧ. Уна вося бур уджысь СССР-са Вылыс Сӧвет Президиумлӧн [[1951-ӧд во]]ся [[косму тӧлысь 14-ӧд лун]]ся Шуӧмӧн В. К. Крюковлы сетӧма [[Ленин орден]].

В.В. Крюков [[1939]]—[[1943-ӧд во]]ясӧ велӧдчӧма Велӧдысьяслӧн институтса Кыв да литература юкӧнын. Сылӧн велӧдысьяс лыдын вӧлӧма СССР-са наука академияысь член-корреспондент, финн-йӧгра кывъяс да войтыр нималана туялысь, профессор [[Бубрих Дмитрий Владимирович|Д.В. Бубрих]], коді сы кадӧ Сыктывкарса Велӧдысьяслӧн институтын веськӧдлӧма коми кыв да литературы кафедраӧн. Лёка аддзӧм вӧсна В.В. Крюковӧс эз босьтны [[Айму вӧсна Ыджыд тыш]] вылӧ. «Гӧрд» дипломӧн помалӧм бӧрын сійӧс мӧдӧдісны [[Удора район]]са Йӧртӧмдін [[сикт]]ӧ, а [[1944]]—[[1956-ӧд во]]ясӧ сійӧ велӧдӧма [[Кослан|Косланса]] школаын [[коми кыв|коми]], [[роч кыв|роч]], [[немеч кыв|немеч]] кывъяс, [[коми литература|литература]].

== Гижан удж ==
Гижны босьтчӧма 5-ӧд классянь, но гижан удж йылысь кутӧма мӧвпавны сӧмын студенталігӧн. Йӧзӧдлӧма войнакӧд йитыӧм кывбуръяс «За новый Север» газетын. Гижӧма комиӧн, рочӧн да немеч кывйӧн, лыддьӧма кывбуръяссӧ велӧдчысьяслы. 

[[1948-ӧд во]]ын котыртӧма «Удораса пионеръяс» литература кружок, кӧні быдмӧмаӧсь нималана коми гижысьяс: [[Ванеев Альберт Егорович|Альберт Ванеев]], [[Палкин Борис Александрович|Борис]] да [[Палкин Леонид Николаевич|Леонид Палкинъяс]], [[Васютов Юрий Константинович|Юрий Васютов]], [[Афанасьев Анатолий Петрович|Анатолий Афанасьев]], Валерий Муравьёв, Альберт Попов да мукӧд. Асьныс вӧлі дасьтӧны ки помысь журналъяс.

== Ӧшмӧсъяс ==
* ''Пунегов В. А.'' Владилен Васильевич Крюков. — [[Сыктывкар]]: [[Коми небӧг лэдзанін|Коми кн. изд-во]], [[1963-ӧд во|1963]]. — 24 л.б. («Пед. удж кузя мастеръяс» серия)

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми велӧдысьяс]]
[[Категория:Йӧртымдін сикт овмӧдчӧмин]]
[[Категория:Чужисны 1925 воын]]
[[Категория:Чужисны косму тӧлысь 19-ӧд лунӧ]]
