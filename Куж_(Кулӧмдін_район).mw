{{Кар-сикт
|Рӧм                     = Рочму
|Коми ним                = Куж
|Оригинал ним            = Кужба
|Канпас                  = 
|Дӧрапас                 = 
|Му                      = [[Рочму]]
|Статус                  = сикт
|Район ним               = район 
|Регион ним              = республика 
|Район                   = [[Кулӧмдiн район]]
|Регион                  = [[Коми республика]]
|Сюйӧ                    = 
|Глава                   = 
|Название главы          = 
|Панӧм                   = 
|Медводдза казьтыштӧм    = 1646
|Прежний нимъяс          = 
|Кар                     = 
|Магдебургскӧй инӧд      = 
|Инлыдпасъяс             = {{coord|||N|||E|type:city}}
|Мутас                   = 
|Высота НУМ              = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     =
|Кывъяс                  =  [[Коми кыв|коми]], [[Роч кыв|роч]]
|Олысьяс                 = 373
 |Перепись во            = 2007
 |Олысь лыд              = 
 |Агломерация            = 
 |Войтырсикас            = коми, роч
 |Конфессионал состав    = 
|Мусерпас                = 
|Размер карты            =
|Кар мусерпас            = 
|Час кытш                = +3
|Телефон код             = +7 8 2137
|Пошта индӧс             = 168066
|Пошта индӧсъяс          = 
|Автомобиль код          = 11, 111 
|Карса лун               = 
|Каръяслӧн мутыслун      = 
|Категория Commons'ын    = Kuzba
|Прараметр1 ним          = 
|параметр1               = 
|Сайт                    = 
}}

[[Файл:Эжва.JPG|250px|мини|Эжва ю]]
[[Файл:Кужба1.jpg|250px|мини|Кыр йыв]]
[[Файл:Кужба8.JPG|250px|мини|Сиктсӧвет]]
[[Файл:Кужба2.JPG|250px|мини|Челядьсад]]
[[Файл:Кужба3.JPG|250px|мини|Школа]]
[[Файл:Кужба4.JPG|250px|мини|Культура керка]]
[[Файл:Кужба5.JPG|250px|мини|Челядьлы ворсанiн]]
[[Файл:Кужба6.JPG|250px|мини|Памятник]]
[[Файл:Кужба7.jpg|250px|мини|Поляна невест]]

'''Куж''' ({{Lang-ru|Кужба}}) – [[Коми республика|Коми Республикаса]] [[сикт]], [[Кулöмдiн район|Кулöмдiн районысь]] [[Куж сикт овмӧдчӧмин]]са шӧрсикт. 

== Ним йылысь ==
Топонимика туялысьяс серти сиктлӧн роч нимыс ''Кужба'' артмӧма Кужъюлӧн важ ним серти, коді вӧлі ''Кужва'' < ''Кушва'' («этша ваа ю»). Кужъю бокас и овмӧдчывлӧмаӧсь медводдза локтӧм йӧзыс 1629 воясӧ. Мыйла комиӧн сиктсӧ шуӧны дженьыда – Куж, некоді оз шу.

==География==
Куж сикт пуксьӧма [[Эжва]] ю веськыд бокас, Куж ю вомын, кӧні Эжва кежӧ лунвывлань.

Медматыс орчча сиктъяс: [[Кебанъёль (Кулӧмдін район)|Кебанъёль]] лунвылас да [[Улляна (Кулӧмдін район)|Улляна]] рытыв-войвылас.

===Юкӧнъяс===
Кужъюыс юкӧ сиктсӧ Ичӧт Куж (кывтчӧс) да Ыджыд Куж (катчӧс) вылӧ.
Эмӧсь тані и посниджык юкӧнъяс – грездъяс:
*Пӧлик
*Бордаёль
*Шыр сикт
*Кӧин сикт
*Катшасикт
*Кывтыдпом
*Часовня
*Вылысикт
*Кывтыд
*Мельнича
*Ӧртеман
*Вил сикт

===Сёнъяс да керӧсъяс===

===Шор-ёль да нюр-ты===
Кутшӧм мича нимъяс сетлӧмаӧсь шоръяслы да юяслы: Макар шор, Лёк шор, Вичко шор, Мӧдар шор, Рӧвдор шор, Косья шор, Сыв ёль, Вад ёль, Горт ёль, Вась шор, Туруб ёль, Ульяна ёль да сідз водзӧ.

Асыввож да Рытыввож ёльяс ӧтлаасьӧмсянь заводитчӧ Куж ю, кытчӧ усьӧны Уна вожжа шор, Чулан шор, Изъя шор, Илля шор, Ыджыд ёль, Ичӧт ёль, Туруна ёль.

Мӧдлапӧлас, Эжва сайын, куйлӧ паськыд Кужнюр.

===Климат===

===Быдмӧг-пемӧс===

== История ==

===Сикт артмӧм===
Коркӧ важӧн, 1639 воын, Сыктывса крестьянинъяс Л.Ватманов и Е. Нифанов ыстасны корӧм, медым налы «Сетісны оброкӧ Кулӧм юсянь Кужъюӧдз уна му, сьӧд вӧр да Эжва юлӧн кыкнан пӧлӧнсьыс тыяс». Мусӧ корисны овмӧдчыны, гӧрны-кӧдзны му, пуктыны турун, кыйны чери да звер-пӧтка. Февраль 14-ӧд лунӧ 1640 воын Сыктыв земскӧй судӧ воис Новгородсянь тшӧктӧм, медым сійӧ местасӧ прӧверитасны, оз-ӧ кодкӧ сэні ов нин, и абу на кӧ некод овмӧдчӧма, сетны вит во кежлӧ оброк мынтытӧг, а водзвылӧ мынтыны оброк вонас 2 шайт. 

===Сар дырйи===
Медводдза переписьын Кужба казьтывлӧмаӧсь 1646 воын.Сэки грездын вӧлӧма куим овмӧс. Кужйӧ овмӧдчылӧмаӧсь Висер вожысь воӧм йӧз. Вӧлӧмаӧсь найӧ кужысь кияса, зільӧсь, уджачӧсь. Пӧрӧдлӧмаӧсь вӧр, му вӧдитлӧмаӧсь, скӧт видзлӧмаӧсь, чери кыйлӧмаӧсь. Тӧдлӧмаӧсь и грамота. Тӧвнас кӧрта кӧлуйла Чердыньӧдз петавлӧмаӧсь.

1678 вося переписьын грездын 5 овмӧс нин. Переписьяс серти 18 нэм шӧрӧдз нывбабаяс абуӧсь. Тыдалӧ сы вӧсна, мый водзын найӧс йӧз туйӧ эз пуктывлыны. А налы пыр медся уна сюрлӧма. Аньяс чужтывлісны 15 кагаӧдз, найӧс быдтывлісны, став семья понда тӧждысьлісны. 

Комиын некор эз вӧв крепостнӧй право, и кужсаяс ас кежысь вӧравлісны, видз-му вӧдитісны, Уралса заводъясӧ ветлісны нажӧткала. Ас вӧляысь ветлісны вичкоӧ. Сӧмын 1791 воын Кулӧмдінса Петыр-Павел вичкоӧ волӧмаӧсь Кужйысь 43 ай да 47 энь лов. Сэки грездын олӧмаӧсь квайт керкаын Тарабукинъяс, квайтын жӧ Кузнецовъяс и куимын Логиновъяс. 

Батьяслӧн видз-му, чӧс туйяс, тӧняяс вуджлісны пиянлы. Сідзкӧ, вӧлі нин вӧр-валӧн да видз-мулӧн вӧдитчӧм могысь кутшӧмкӧ асшӧрлун. Гожӧм чӧжӧн вӧдитлісны шабді, сю, ид, зӧр, пуктывлісны капуста, сёркни, картупель. Видзлісны мӧс, вӧв да ыж. Быд ар кыйсьысьяс вайлісны уна звер-пӧтка. Грездын нывбабаяс, том и пӧрысь, тӧвбыдӧн печкисны, кыисны дӧра. 

1860-ӧй воясӧ стрӧитӧмаӧсь часовня. 

1907 воӧ воссис ӧти класса Земскӧй училище. 

===Сӧветъяс дырйи===
Гражданскӧй война помасьӧм бӧрын Кужйын лыддьысис 160 овмӧс, 769 олысь (347 мужичӧй, 422 нывбаба).

Декабр 1927 воын странаын заводитчис коллективизация. Ичӧт Кужйын котыртісны кык колхоз: «Гигант» (председательыс Кузнецов Ф.И.) да «Ленин ног» (председатель Тарабукин Ф.Н.). Ыджыд Кужйын вӧліны колхоз «Уджалысь» да «Урожай».

1937 воын восьтісны изба-читальня, кӧні вӧлі 2000 сайӧ небӧг. 

Сёрӧнджык грездыс торъяліс Ыджыд да Ичӧт Куж вылӧ. Январ 1939 воын Ыджыд Кужйын воссис сиктсӧвет, кытчӧ пырисны некымын сикт-грезд.

А водзӧ гымӧбтіс война, кытӧн усис кужса 107 солдат. 

Но Куж сикт сӧвмис да сӧвмис. 1953 воын восьтісны сиктса библиотека, 1963 – выль школа, кӧні велӧдчисны кӧкъямысӧд классӧдз. Декабр 1974 воын воссис челядьлы сад-ясли, а 1979 воын – культура керка.

== Веськӧдлӧм ==
Куж - Куж сикт овмӧдчӧминса шӧрсикт. А юралысь - Липин Игорь Павлович. Эм депутатъяслӧн сӧвет, кытчӧ пырӧ 10 депутат:

#Афанасьева Тамара Петровна
#Кузнецова Зоя Николаевна
#Липин Игорь Павлович
#Литвиненко Светлана Юрьевна
#Повышева Ксения Тарасовна
#Попова Василиса Вениаминовна
#Потоцкая Вера Вячеславовна
#Расов Александр Владимирович
#Тарабукин Анатолий Александрович
#Юшкова Елена Александровна

==Йӧз==
Кужйын олӧны [[комияс]], сёрнитӧны [[Коми кыв|комиӧн]].

=== Сиктса медводдза овъяс ===
* [[1646 во|1646]] – [[Логинов]], [[Холопов]]
* [[1707 во|1707]] – [[Кипрушев]], [[Сидоров]]
* [[1719 во|1719]] – [[Кузнецов]], [[Тарабукин]]

==Овмӧс да быт==

== Культура ==

Сиктас эм:
*челядь сад
*школа (2015 воын кольӧ сӧмын нёль класс)
*культура керка
*библиотека

== Тӧдчана йӧз ==
*[[Кузьбожева Мария Вячеславовна|Кузьбожева Мария Вячеславовна]]
*[[Логинова Лидия Петровна|Логинова Лидия Петровна]]
*[[Третьяков Роберт Васильевич|Третьяков Роберт Васильевич]]
*[[Гурова Марина Владимировна|Гурова Марина Владимировна]]
*[[Кузнецов Александр Ефимович|Кузнецов Александр Ефимович]]

== Тӧдчана эмторъяс ==
*Поляна невест

== Ӧтуввез ==
*[http://усть-кулом.рф/?page_id=363 Кулӧмдін район]
*[https://web.archive.org/web/20210719013404/http://kuzhba.selakomi.ru/o_sele/ Куж сикт йылысь]

== Ӧшмӧсъяс ==
* [[Жеребцов Игорь Любомирович|''Жеребцов И.Л.'']] Где ты живешь: Населенные пункты Республики Коми. Историко-демографический справочник. — [[Сыктывкар]], [[2000]].
* [[Игнатов Михаил Константинович|''Игнатов М.К.'']] Взгляд сквозь годы. – [[Сыктывкар]]: [[Коми небöг лэдзанiн]], [[1998]]. – 224 с.
* [[Игнатов Михаил Константинович|''Игнатов М.К.'']] Усть-Куломский район: помни прошлое, зная настоящее, делай будущее (1620–2008). – [[Сыктывкар]], [[2009]]. – 366 с.
* Усть-Куломский район в годы Великой Отечественной войны. Труженики тыла / Сост. [[Игнатов Михаил Константинович|''Игнатов М.К.'']]  — [[Сыктывкар]]: ООО «Коми республиканская типография», [[2015 во|2015]]. — 264 с.
* [[Напалков Анатолий Дмитриевич|''Напалков А.Д.'']] Кужба. — [[Сыктывкар]]: Коми республикаса типография, [[2014 во|2014]]. — 112 c.
* Республика Коми: Энциклопедия. — [[Сыктывкар]], [[1997]]—[[2000]]. — Т. 1—3.
* Республика Коми: Административно-территориальное деление на 1 августа 1992 г. Издание пятое. — [[Сыктывкар]], [[1992]].
* Административно-территориальное и муниципальное устройство Республики Коми (на 1 августа 2006 г.). Издание шестое, официальное / ГУ «ТФИ РК». — [[Сыктывкар]], [[2006]]. — 278 с.

== Ыстӧдъяс ==
<references/>
{{stub}}
{{Куж сиктувса оланінъяс}}

[[Категория:Коми Республикалӧн сиктъяс]]
[[Категория:Коми сикт-грезд]]
[[Категория:Куж сикт овмӧдчӧмин]]
