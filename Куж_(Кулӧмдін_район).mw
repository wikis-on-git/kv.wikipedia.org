{{Кар-сикт
|Рӧм                     = Рочму
|Коми ним                = Куж
|Оригинал ним            = Кужба
|Канпас                  = 
|Дӧрапас                 = 
|Му                      = [[Рочму]]
|Статус                  = сикт
|Район ним               = район 
|Регион ним              = республика 
|Район                   = [[Кулӧмдiн район]]
|Регион                  = [[Коми республика]]
|Сюйӧ                    = 
|Глава                   = 
|Название главы          = 
|Панӧм                   = 
|Медводдза казьтыштӧм    = 1646
|Прежний нимъяс          = 
|Кар                     = 
|Магдебургскӧй инӧд      = 
|Инлыдпасъяс             = {{coord|||N|||E|type:city}}
|Мутас                   = 
|Высота НУМ              = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Коми кыв|коми]], [[Роч кыв|роч]]
|Кывъяс                  = 
|Олысьяс                 = 373
 |Перепись во            = 2007
 |Олысь лыд              = 
 |Агломерация            = 
 |Войтырсикас            = коми, роч
 |Конфессионал состав    = 
|Мусерпас                = 
|Размер карты            =
|Кар мусерпас            = 
|Час кытш                = +3
|Телефон код             = +7 8 2137
|Пошта индӧс             = 168066
|Пошта индӧсъяс          = 
|Автомобиль код          = 11, 111 
|Карса лун               = 
|Каръяслӧн мутыслун      = 
|Категория Commons'ын    = 
|Прараметр1 ним          = 
|параметр1               = 
|Сайт                    = 
}}

'''Куж''' ({{Lang-ru|Кужба}}) – [[Коми республика|Коми Республикаса]] [[сикт]], [[Кулöмдiн район|Кулöмдiн районысь]] [[Куж сикт овмӧдчӧмин]]са шӧрсикт. 
== Ним йылысь ==
Важ йӧз сиктлы нимсӧ пуктывлӧмаӧсь куш, «пустой», маловоднӧй ю кузя. Кужъю бокас и овмӧдчывлӧмаӧсь медводдза локтӧм йӧзыс 1629 воясӧ, роч ногӧн тай шулӧмаӧсь Кужбаӧн-а.

==География==
Куж пуксьöма [[Эжва]] юлöн веськыд  бокö.
[[File:Эжва.JPG|right|250px|thumb|Эжва ю]]

===Грездъяс===
Куж сикт торъялӧ не сӧмын Ыджыд да Ичӧт Куж вылӧ, но и неыджыд грездъяс вылӧ:
*Пӧлик
*Бордаёль
*Шыр сикт
*Кӧин сикт
*Катшасикт
*Кывтыдпом
*Часовня
*Вылысикт
*Кывтыд
*Мельнича
*Ӧртеман
*Вил сикт

===Шоръяс да ёльяс===
Кутшӧм мича нимъяс сетлӧмаӧсь шоръяслы да юяслы: Макар шор, Лёк шор, Вичко шор, Мӧдар шор, Рӧвдор шор, Косья шор, Сыв ёль, Вад ёль, Горт ёль, Вась шор, Туруб ёль, Ульяна ёль да сідз водзӧ.
Асыввож да Рытыввож ёльяс ӧтлаасьӧмсянь заводитчӧ Куж ю, кытчӧ усьӧны Уна вожжа шор, Чулан шор, Изъя шор, Илля шор, Ыджыд ёль, Ичӧт ёль, Туруна ёль.

== История ==
Коркӧ важӧн, 1639 воын, Сыктывса крестьянинъяс Л.Ватманов и Е.Нифанов ыстасны корӧм, медым налы «Сетісны оброкӧ Кулӧм юсянь Кужъюӧдз уна му, сьӧд вӧр да Эжва юлӧн кыкнан пӧлӧнсьыс тыяс». Мусӧ корисны овмӧдчыны, гӧрны-кӧдзны му, пуктыны турун, кыйны чери да звер-пӧтка. Февраль 14-ӧд лунӧ 1640 воын Сыктыв земскӧй судӧ воис Новгородсянь тшӧктӧм, медым сійӧ местасӧ прӧверитасны, оз-ӧ кодкӧ сэні ов нин, и абу на кӧ некод овмӧдчӧма, сетны вит во кежлӧ оброк мынтытӧг, а водзвылӧ мынтыны оброк вонас 2 шайт. 

Медводдза переписьын Кужба казьтывлӧмаӧсь 1646 воын.Сэки грездын вӧлӧма куим овмӧс. Кужйӧ овмӧдчылӧмаӧсь Висер вожысь воӧм йӧз. Вӧлӧмаӧсь найӧ кужысь кияса, зільӧсь, уджачӧсь. Пӧрӧдлӧмаӧсь вӧр, му вӧдитлӧмаӧсь, скӧт видзлӧмаӧсь, чери кыйлӧмаӧсь. Тӧдлӧмаӧсь и грамота. Тӧвнас кӧрта кӧлуйла Чердыньӧдз петавлӧмаӧсь.

1678 вося переписьын грездын 5 овмӧс нин. Переписьяс серти 18 нэм шӧрӧдз нывбабаяс абуӧсь. Тыдалӧ сы вӧсна, мый водын найӧс йӧз туйӧ эз пуктывлыны. А налы пыр медся уна сюрлӧма. Аньяс чужтывлісны 15 кагаӧдз, найӧс быдтывлісны, став семья понда тӧждысьлісны. 
Комиын некор эз вӧв крепостнӧй право, и кужсаяс ас кежысь вӧравлісны, видз-му вӧдитісны, Уралса заводъясӧ ветлісны нажӧткала. Ас вӧляысь ветлісны вичкоӧ. Сӧмын 1791 воын Кулӧмдінса Петыр-Павел вичкоӧ волӧмаӧсь Кужйысь 43 ай да 47 энь лов. Сэки грездын олӧмаӧсь квайт керкаын Тарабукинъяс, квайтын жӧ Кузнецовъяс и куимын Логиновъяс. 

Батьяслӧн видз-му, чӧс туйяс, тӧняяс вуджлісны пиянлы. Сідзкӧ, вӧлі нин вӧр-валӧн да видз-мулӧн вӧдитчӧм могысь кутшӧмкӧ асшӧрлун. Гожӧм чӧжӧн вӧдитлісны шабді, сю, ид, зӧр, пуктывлісны капуста, сёркни, картупель. Видзлісны мӧс, вӧв да ыж. Быд ар кыйсьысьяс вайлісны уна звер-пӧтка. Грездын нывбабаяс, том и пӧрысь, тӧвбыдӧн печкисны, кыисны дӧра. 

1860-ӧй воясӧ стрӧитӧмаӧсь часовня. 
[[File:Кужба.JPG|right|250px|thumb|Кужса школа, 1966 во]]
1907 воӧ воссис ӧти класса Земскӧй училище. 

Гражданскӧй война помасьӧм бӧрын Кужйын лыддьысис 160 овмӧс, 769 олысь (347 мужичӧй, 422 нывбаба).
Декабрь 1927 воын странаын заводитчис коллективизация. Ичӧт Кужйын котыртісны кык колхоз: «Гигант» (председательыс Кузнецов Ф.И.) да «Ленин ног» (председатель Тарабукин Ф.Н.). Ыджыд Кужйын вӧліны колхоз «Уджалысь» да «Урожай».
1937 воын восьтісны изба-читальня, кӧні вӧлі 2000 сайӧ небӧг. 

Сёрӧнджык грездыс торъяліс Ыджыд да Ичӧт Куж вылӧ. Январь 1939 воын Ыджыд Кужйын воссис сиктсӧвет, кытчӧ пырисны некымын сикт-грезд.

А водзӧ гымӧбтіс война, кытӧн усис кужса 107 солдат. 

Но Куж сикт сӧвмис да сӧвмис. 1953 воын восьтісны сиктса библиотека, 1963 – выль школа, кӧні велӧдчисны кӧкъямысӧд классӧдз. Декабрь 1974 воын воссис челядьлы сад-ясли, а 1979 воын – культура керка.

== Сиктса медводдза овъяс == 
* [[1646 во|1646]] – [[Логинов]], [[Холопов]]
* [[1707 во|1707]] – [[Кипрушев]], [[Сидоров]]
* [[1719 во|1719]] – [[Кузнецов]], [[Тарабукин]]
== Культура ==
Сиктас эм:
*челядьсад
*школа (2015 воын кольӧ сӧмын нёль класс)
*культура керка
*библиотека

[[File:Кужба2.JPG|thumb|Челядьсад]]
[[File:Кужба3.JPG|thumb|Школа]]
[[File:Кужба4.JPG|thumb|Культура керка]]
[[File:Кужба5.JPG|thumb|Челядьлы ворсанiн]]

== Веськӧдлӧм ==
Куж - Куж сикт овмӧдчӧминса шӧрсикт. А юралысь - Липин Игорь Павлович. Эм депутатъяслӧн сӧвет, кытчӧ пырӧ 10 депутат:

#Афанасьева Тамара Петровна
#Кузнецова Зоя Николаевна
#Липин Игорь Павлович
#Литвиненко Светлана Юрьевна
#Повышева Ксения Тарасовна
#Попова Василиса Вениаминовна
#Потоцкая Вера Вячеславовна
#Расов Александр Владимирович
#Тарабукин Анатолий Александрович
#Юшкова Елена Александровна

== Тöдчана йöз ==
*[[Кузьбожева Мария Вячеславовна|Кузьбожева Мария Вячеславовна]]
*[[Логинова Лидия Петровна|Логинова Лидия Петровна]]
*[[Третьяков Роберт Васильевич|Третьяков Роберт Васильевич]]
*[[Гурова Марина Владимировна|Гурова Марина Владимировна]]
*[[Кузнецов Александр Ефимович|Кузнецов Александр Ефимович]]

== Тöдчана эмторъяс ==
*Поляна невест

== Öтуввез == 
*[http://xn----ttbdejohge1g.xn--p1ai/?page_id=363 Кулӧмдін район]

*[http://kuzhba.selakomi.ru/o_sele/ Куж сикт йылысь]
== Öшмöсъяс ==
* Атлас Республики Коми. – [[Москва]], [[2000]].
* [[Жеребцов Игорь Любомирович|''Жеребцов И.Л.'']] Где ты живешь: Населенные пункты Республики Коми. Историко-демографический справочник. – [[Сыктывкар]], [[2000]].
* [[Игнатов Михаил Константинович|''Игнатов М.К.'']] Взгляд сквозь годы. – [[Сыктывкар]]: [[Коми небöг лэдзанiн]], [[1998]]. – 224 с.
* [[Игнатов Михаил Константинович|''Игнатов М.К.'']] Усть-Куломский район: помни прошлое, зная настоящее, делай будущее (1620–2008). – [[Сыктывкар]], [[2009]]. – 366 с.
*[[Напалков Анатолий Дмитриевич|''Напалков А.Д.'']] Кужба. - [[Сыктывкар]]: [[Коми республиканская типография]], [[2014]]. - 112 c.
* История Коми с древнейших времен до конца XX века: В 2-х т. / По общей редакцией [[Сметанин Александр Франсович|''А.Ф. Сметанина'']]. – [[Сыктывкар]], [[2004]].
* Республика Коми: Энциклопедия. – [[Сыктывкар]], [[1997]]-[[2000]]. – Т. 1-3.

[[Категория:Коми Республикалӧн сиктъяс]]
[[Категория:Коми сикт-грезд]]
[[Категория:Куж сикт овмӧдчӧмин]]
