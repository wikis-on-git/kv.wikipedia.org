{{Кар-сикт
|Рӧм                     = Рочму
|Коми ним                = Кедвавом
|Оригинал ним            = Кедвавом
|Канпас                  = 
|Дӧрапас                 = 
|Му                      = [[Рочму]]
|Статус                  = сикт
|Район ним               = каркытш
|Регион ним              = республика 
|Район                   = [[Уква каркытш]]
|Регион                  = [[Коми республика]]
|Сюйӧ                    = 
|Глава                   = 
|Название главы          = 
|Панӧм                   = 1763-1772
|Медводдза казьтыштӧм    = 
|Воддза нимъяс           = 
|Кар                     = 
|Магдебургскӧй инӧд      = 
|Инлыдпасъяс             = {{coord|||N|||E|type:city}}
|Мутас                   = 
|Высота НУМ              = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Коми кыв|коми]], [[Роч кыв|роч]]
|Кывъяс                  = 
|Олысьяс                 = 228
 |Перепись во            = 2010
 |Олысь лыд              = 
 |Агломерация            = 
 |Национал состав        = 
 |Конфессионал состав    = 
|Мусерпас                = 
|Размер карты            =
|Кар мусерпас            = 
|Час кытш                = +3
|Телефон код             = +7 8216
|Пошта индӧс             = 169337
|Пошта индӧсъяс          = 
|Автомобиль код          = 11, 111 
|Карса лун               = 
|Каръяслӧн мутыслун      = 
|Категория Commons'ын    = 
|Прараметр1 ним          = 
|параметр1               = 
|Сайт                    = 
}}

'''Кедвавом''' ({{lang-ru|Кедвавом}}) — [[Коми республика]]ын [[Уква каркытш]]ӧ пырысь сикт.

== Ним артмӧм ==
Кедвавом артмис кык кывйысь: "кедва" (ю ним) да "вом" (вежӧртас - ю дін).

== Фольклор ==
== География ==
Сикт пукалӧ [[Изьва (ю)|Изьва]] юлӧн шуйга берегын. Кедвавомсянь [[Уква]] [[кар]]ӧдз 119 км.

== История ==
Сиктӧ медводдзаӧн овмӧдчӧма  [[1763 во|1763]]—[[1782 во|1782 воясӧ]] '''Изьва слӧбӧдаысь''' (ӧні [[Изьва (сикт)|Изьва сикт]]) Василий Титович Рочев. Татчӧ йӧзыс локталісны и мукӧд изьва грездысь: [[Гам (Изьва район)|Гамысь]], [[Ласта (Изьва район)|Ластаысь]].

Кедвавом пуксьӧма Изьва юлӧн шуйга берег вылын. Артмис 1763 – 1784 воясын.
	1782 воын “Кедва ю бердын” грездын оліс дас морт (4 мужичӧй, 6 ань), 1795 воын – 26 морт. 1816 воын Кедвавомын оліс 45 морт, 1850 воын – 175 морт.
	Кедвавом сиктӧ татчӧ волывлісны Изьваса Гам, Ласта грездъясысь. Медбӧръяӧн 19 нэм шӧрын аслас семьяӧн (14 морт) воис Пётр Васильевич Канев. 
	1856 воын Кедвавомын вӧліс нин 20 овмӧс, 178 олысь (80 мужичӧй да 98 ань), а 1905 воын – 71 овмӧс, 640 олысь (325 мужичӧй да 315 ань).
	1918 воын Кедвавом лоис вӧлӧсьтса шӧринӧн, кӧні вӧліны вӧлӧсьтса Управа, пошта станция, вичко, школа.
	1926 воын Вылыс Кедваын вӧлі 111 овмӧс, 482 олысь (127 мужичӧй да 255 ань), а Улыс Кедваын – 22 овмӧс, 116 олысь (53 мужичӧй да 61 ань).
	1970 воын Кедвавом сиктын оліс 559 морт, 1979 во кежлӧ олысь лыдыс чиніс 440-ӧдз, а 1989 воын сиктын оліс 424 морт (237  мужичӧй да 187 ань)

== Олысь лыд ==
{| class='standard' style='text-align: center;'
! colspan=13 | Вояс да олысь лыд
|- class='bright'
! [[1782 во|1782]]
! [[1795 во|1795]]
! [[1816 во|1816]]
! [[1850 во|1850]]
! [[1859 во|1859]]
! [[1905]]
! [[1926]]
! [[1970]]
! [[1979]]
! [[1989]]
! [[1992]]
! [[2000]]
! [[2010]]
|-
| 10
| 26
| 45
| 175
| 178
| 640
| 598
| 553
| 440
| 424
| 365
| 340
| 228
|}

== Медводдза овъяс ==
* [[1772 во|1772]] — [[Рочев]]
* [[XIX нэм|XIX нэм шӧр]] — [[Канев]]

== Культура ==
== Велöдöм ==
Выль школа восьтытӧдз кедваса челядь велӧдчисны поп керкаын, вӧвлӧм вичкоын.
	Ӧнія школасӧ лэптісны войнаӧдзса да войнадырся кадӧ: 1939 – 1941 воясын. Школа стрӧитӧм вылӧ вӧрсӧ новлӧдлісны Арчаді участоксянь да Изьва юлӧн шуйга берегсянь. Унаӧн на пиысь, кодъяс стрӧитісны школасӧ, пӧгибнитісны Айму вӧсна ыджыд тышын. Вӧйна кадӧ школасӧ ёнджыкасӧ стрӧитісны олӧма аньяс да мужичӧйяс, кодъясӧс эз босьтны фронт вылӧ арлыд серти: Вокуев Павел Андреевич. Сметанина Ефросинья Васильевна да уна мукӧд.
	Медводз школаыс вӧліс сизим класса. 1962 воын школаыс лоис 8 классаӧн. Кедваӧ волісны велӧдчыны орчча сикт-грездъясысь: Поромӧсь грездысь, Винла грездысь, Порожск грездысь, Кой-Ю посёлокысь. Олісны патераясын, интернатын. Тӧвнас пемыд вӧснаыс велӧдчисны 10 чассянь.
	Воысь воӧ школаыс выльмис-мичаммис, ыдждіс, школа дорӧ стрӧитісны пристройкаяс, котельнӧй.
	1990 воын школаыс шусис абу тырвыйӧ шӧр школаӧн, 1994 воӧдз – шӧр школаӧн. 1994 восянь Ухта карса Администрациялӧн 20.06.94 вося шуӧмӧн Кедвавом сиктын восьтісны шӧр школа.

== Тöдчана йöз ==
== Тöдчана эмторъяс ==
Кедвавом сиктса памятникъяс.

	1) Айму вӧсна ыджыд тышын усьӧмаяслы памятник:
меститчанін: Изьва юлӧн берег вылын, сиктса паркын.      
Сувтӧдісны 1984 вося ода-кора тӧлысь 9  лунӧ.
Автор – Никифоров, художник.
Заказчик – Кедвавомса сиктсӧвет.
Памятниксӧ сувтӧдісны-стрӧитісны Рочев Василий Федорович, Рочев Митрофан Алексеевич, Глухов Юрий Витальевич. 
Ыдждаыс – 4,5x4,5x3,5.

	Памятникыс артмӧ пуысь вӧчӧм кык щитысь, кытчӧ гижӧма войнаын усьӧмаяслӧн овъясыс, да вит пельӧса кодзула памятник-обелискысь. Памятник подулыс вӧчӧма кӧрт бетон плита вылын кирпичысь. Обелискыс вӧчӧма цинкуйтӧм жӧчысь. Обелисккӧд орччӧн кыкнан дорсяньыс сувтӧдісны овъяса щитъяс усьӧмаяслысь овъяссӧ гижӧмӧн.
	Памятниксӧ выльмӧдісны-мичмӧдісны 2005 вося ода-кора тӧлысь 9 лун кежлӧ: щитъяссӧ клеитісны зарни шыпасъяса да зарни доргӧгӧра пемыдгӧрд кабалаӧн. 2006 воын памятник гӧгӧрсӧ потшӧсалісны, пуктісны скамейкаяс, краситісны йӧрсӧ, скамейкаяссӧ да обелисксӧ. Обелиск дорас лӧсьӧдісны клумба.

2) “Кедве – 200 лет” казьтылан пас:
меститчанін: сиктса клуб водзын.
Сувтӧдісны 1965 вося лӧддза-номъя тӧлысьын.
Авторъяс да вӧчысьяс: Горлачев Василий Иванович, Семяшкин Николай Тимофеевич.
Заказчик: Кедвавомса сиктсӧветлӧн исполком.
Казьтылан пас – кирпичысь да цементысь вӧчӧм неыджыд обелиск. Обелиск подулас – ӧткодь пельӧсъяса пятиугольник. 
Ыдждаыс: пасьтаыс – 100 см., джудждаыс – 200 см.
Памятник вылын гижӧд: “Кедве 200 лет 1765 – 1965г.г.”

3) Афганистанын кувсьӧм салдат Ю. Стефановичлы казьтылан пӧв, мый ӧшӧдӧма школа банын (1989 во).

== Öтуввез ==
== Öшмöсъяс ==
* Атлас Республики Коми. — [[Москва]], [[2000]].
* [[Жеребцов Игорь Любомирович|''Жеребцов И.Л.'']] Где ты живешь: Населенные пункты Республики Коми. Историко-демографический справочник. — [[Сыктывкар]], [[2000]].
* История Коми с древнейших времен до конца XX века: В 2-х т. / Под общей редакцией [[Сметанин Александр Франсович|''А.Ф. Сметанина'']]. — [[Сыктывкар]], [[2004]].
* Республика Коми: Энциклопедия. — [[Сыктывкар]], [[1997]]—[[2000]]. — Т. 1—3.
* Республика Коми: Административно-территориальное деление на 1 августа 1992 г. Издание пятое. — [[Сыктывкар]], [[1992]].
* Административно-территориальное и муниципальное устройство Республики Коми (на 1 августа 2006 г.). Издание шестое, официальное / ГУ «ТФИ РК». — [[Сыктывкар]], [[2006]]. — 278 с.

== Ыстӧдъяс ==
<references/>
{{stub}}
{{Уква каркытшса оланінъяс}}

[[Категория:Коми Республикалӧн каръяс]]
[[Категория:Уква каркытш]]
[[Категория:Кедвавом]]
