[[Файл:Order of Honor.jpg|thumb|200px|Почёт орден]]

'''Почёт орден''' ([[роч кыв|рочӧн]]: орден Почёта) — [[Рочму]]ын канму награда. Лӧсьӧдӧма Россияса Президентлӧн 442 №-а индӧдӧн [[1994]] вося [[2 рака|рака тӧлысь 2 лунӧ]]. Почёт орденлысь статут да серпасалӧм вынсьӧдӧма сэки жӧ. Статутӧ да серпасалӧмӧ вежсьӧмъяс пыртӧма Россияса Президентлӧн 19 №-а индӧдӧн [[1999]] вося [[6 тӧвшӧр|тӧвшӧр тӧлысь 6 лунӧ]].

== Орденлӧн статут ==
Почёт орден сетсьӧ гражданалы ыджыд вермӧмъясысь канму, производственнӧй, туясян, социально-культурнӧй, общественнӧй да благотворительнӧй уджын, мый сетіс позянлун бурмӧдны йӧзлысь олӧм, ыджыд квалификацияа кадръяс дасьтӧмысь, ичӧт войтырӧс быдтӧмысь, оланпас да пӧрадок кутӧмысь.

Почёт орден новлӧны шуйга морӧсын. Эм кӧ Россияса мукӧд орден, новлӧны «Военнӧй заслугаясысь» орден бӧрын.

[[2012 во]]ся [[12 косму|косму тӧлысь 12 лунӧ]] статутӧ пыртӧма содтӧд:

Почёт орден векджык сетсьӧ сэтшӧм мортлы, кодлӧн эм нин Россияса мукӧд канму награда.

== Орден серпасалӧм ==
Почёт орден вӧчӧма [[эзысь]]ысь, мавтӧма эмальӧн. Орден артмӧ кӧкъямыс пельӧса пернаысь, шӧрас — гӧгрӧс медальон, мавтӧма еджыд эмальӧн, вылісяньыс серпасалӧма Россиялӧн канпас, а гӧгӧрыс — лавр кытш. Паслӧн диаметр — 42 мм. Мӧдар бокас — орденлӧн номер.

Орден пысасьӧ вит йыла колодкаӧ, кодӧс гартыштӧма пемыд лӧз рӧма лентаӧн, кӧні эм еджыд сувтса визь. Ленталӧн пасьта — 24 мм, еджыд визьлӧн пасьта — 2,5 мм. Ленталӧн веськыдладорсянь еджыд визьыс 5 мм сайын.

== Мукӧдтор ==
[[СССР]]-ын вӧлі жӧ [[Почёт орден (СССР)|Почёт орден]], коді [[1988]]-ӧд воӧдз шусис '''«Почёт пас»''' орденӧн.

Почёт орден и мукӧд страналӧн: [[Армения]], [[Беларусь]], [[Казахстан]], [[Молдова]].

== Ыстӧдъяс ==
<references/>

[[Категория:Рочмуса орденъяс]]
