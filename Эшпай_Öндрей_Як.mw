{{Персоналия}}
'''Эшпай Яков Андреевич''' ({{lang-ru|Яков Андреевич Эшпай (Ишпайкин)}}) ([[1890 во|1890]]—[[1963]]) — [[мари]] этнограф, [[фольклор]] туялысь да шылад тэчысь, велӧдысь. Чужигас — Ишпайкин ов.

== Олан туй ==
Яков Эшпай чужӧма [[1890-ӧд во|1890-ӧд вося]] [[йирым тӧлысь 30-ӧд лун|йирым тӧлысь 18(30)-ӧд лунӧ]] Чебоксар уезса Какшамарий [[грезд]]ын (ӧні Марий Элса Республикаса Звенигород район). Помалӧма Казаньса шылада училишӧ (Р.А. Гуммертлысь класс, [[1913]]), Москваса консерватория (Г.Э. Конюслысь класс, [[1930]]) да аспирантура ([[1933]]). [[1913-ӧд во]]сянь велӧдома [[Уфа]]са духовнӧй семинарияын, [[1914]]–[[1917-ӧд во]]ясын служитӧма армияын. 

Кулӧма [[Москва]]ын [[1963-ӧд во]]ся [[урасьӧм тӧлысь 20-ӧд лун]]ӧ. Гуалӧма Введенньӧ шойнаын (17 уч.).

== Туялан удж ==
Медводдзаӧн дасьтӧма мари инструментальнӧй гижӧдъяс симфоническӧй, духӧвӧй оркестръяслы, йӧзкостса инструментъяслӧн оркестръяслы, скрипкалы да фортепианолы, ӧткӧн да хорӧн сьылӧмлы. Гижӧма да вежлалӧма 500 сайӧ йӧзкостса сьыланног.

[[1920-ӧд во]]ын воча вок И. С. Палантайкӧд (Ключниковкӧд) да В. М. Васильевкӧд ветлӧма экспедицияӧ да гижалӧма керӧсвывса марилысь сьыланкывъяссӧ. Искусствоведениеса кандидат (1946).

== Ошканпасъяс ==
* Марий АССР-са искусствоясын нимӧдана уджалысь ([[1941]])
* [[Гӧрд Кодзувлӧн орден]] ([[1946]])
* [[Почёт орден (СССР)|«Почёт пас» орден]] ([[1951]])

== Паметь ==
* Кокшамарий грездын сувтӧдӧма казьтылана пӧв, керка-музей ([[1998]]), бюст ([[2010]]), вӧлӧма Яков Эшпай нима колхоз ([[1992]]—[[2003]])
* [[Йошкар-Ола]]ын сылысь нимсӧ новлӧ улича ([[1964-ӧд во]]сянь) да Марий Элса каналан филармония ([[1990-ӧд во]]сянь)
* [[Козьмодемьянск]]ын Яков Эшпай нима Культура керка
* Яков Эшпай нима уличаяс Куженер районса Игисола [[грезд]]ын да Медведев районса Азанов [[сикт]]ын

== Ӧшмӧсъяс ==
* [https://web.archive.org/web/20190909204200/http://pomnipro.ru/memorypage33099/biography Я.А. Эшпай йылысь]
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Мари Эл]]
