{{Персоналия}}
'''Шахов Пётр Федотович''' (комиӧн — '''Педот Петыр''') ([[1931]]–[[2006]]) — [[коми кыв|коми]] [[Коми гижысьяс анбур серти|гижысь]]. Коми гижысь [[Шахов Борис Федотович]]лӧн вок.

== Олан туй==
Педот Петыр чужӧма [[1931-ӧд во]]ся [[тӧвшӧр тӧлысь 22-ӧд лун]]ӧ [[Кулӧмдiн район]]ысь [[Пожӧг сикт овмӧдчӧмин]] улӧ пырысь [[Кекур (Кулӧмдін район)|Кекур]] [[грезд]]ын. [[1946]]–[[1952-ӧд во]]ясын уджалӧма детдомын воспитательӧн, а сэсся директорӧн. Уджалігас помалӧма Сыктывкарса педучилище. [[1952]]–[[1954-ӧд во]]ясын служитӧма армияын.

[[1954-ӧд во]]ын демобилизация бӧрын уджалӧма начальнӧй школаын, сійӧс бӧрйӧмаӧсь комсомолъяслӧн [[Помӧсдін (Кулӧмдін район)|Помӧсдінса]] районнӧй комитетӧ секретарӧн. [[1964-ӧд во]]ын уджысь орӧдчытӧг помалӧма [[Петыркар|Ленинград]]ын вылыс партийнӧй школа. Уджавлӧма радиоын, газетъясын ([[Коми му (газет)|«Югыд туй»]]), [[Коми небöг лэдзанiн]]ын. Дас кык во вӧлӧма [[Войвыв кодзув (журнал)|«Войвыв кодзув»]] журналса медшӧр редакторӧн. Веськӧдлӧма Коми АССР-са Гижысь котырӧн. Пенсия вылӧ петӧма [[Коми гижысь котыр]]ын веськӧдлысьӧс вежысь должносьтсянь.

Кулӧма [[2006-ӧд во]]ся [[лӧддза-номъя тӧлысь 9-ӧд лун]]ӧ [[Сыктывкар]]ын.

== Гижан удж ==
Пётр Шахов тӧдса кыдзи прозаик. Гижӧма очеркъяс, висьтъяс да повесьтъяс. Сылысь «Олӧмыс сӧмын заводитчӧ» медводдза повесьтсӧ  вӧлі йӧзӧдӧма [[1960-ӧд во]]ын [[Войвыв кодзув (журнал)|«Войвыв кодзув»]] журналын. Сёрӧнджык петісны «Вежон кежлӧ том кадӧ», «Мыйла олам, мыйла колам», «Лӧз патефон», «Ӧксинь тьӧт».

Коми республикаса драмаа театрын мунiсны «Бур асыв» да «Рытъя аддзысьлӧмъяс» пьесаяс серти спектакльяс.

Висьтъяс пиысь тӧдсаӧсь: «Тӧлыс бара вӧлі кӧдзыд», «Уна и колӧ».

Асьсӧ пасйывліс тадзи: Пер Педот Митрей Вась Иван Педот Петыр Шахов.

== Небӧгъяс ==
* Олӧмыс сӧмын заводитчӧ: повесть. — [[Сыктывкар]]: [[Коми небöг лэдзанiн|Коми кн. изд-во]], [[1964]]. — 104 л.б.
* Йӧз пӧвстын : повесть да висьтъяс. — [[Сыктывкар]]: [[Коми небöг лэдзанiн|Коми кн. изд-во]], [[1968]]. — 146 л.б.
* Вежон кежлӧ том кадӧ  кык висьт да повесть. — [[Сыктывкар]]: [[Коми небöг лэдзанiн|Коми кн. изд-во]], [[1972]]. — 232 л.б.
* Повестьяс. — [[Сыктывкар]]: [[Коми небöг лэдзанiн|Коми кн. изд-во]], [[1977]]. — 278 л.б.
* Мыйла олам: очерк, повестьяс, пьеса, висьтъяс. — [[Сыктывкар]]: [[Коми небöг лэдзанiн|Коми кн. изд-во]], [[1985]]. — 368 лб.
* Лӧз патефон: висьт, повестьяс, очерк. — [[Сыктывкар]]: [[Коми небöг лэдзанiн|Коми кн. изд-во]], [[1988]]. — 256 лб.
* Бур асыв: пьесаяс. — [[Сыктывкар]]: [[Коми небöг лэдзанiн|Коми кн. изд-во]], [[1991]]. — 223 л.б.

== Наградаяс да премияяс ==
* [[1976]], [[1977]] — [[Куратов Ӧльӧш Вань|И.А. Куратов]] нима Коми АССР-са канму премия босьтысь 
* Коми АССР-са культураын нимӧдана уджалысь

== Ӧшмӧсъяс ==
* [http://finugor.ru/leaders/candidate/20691 «Финугор» сайт]
* [http://www.nbrkomi.ru/page/878/ Коми Республикаса национальнӧй библиотека]
* [http://artlad.ru/magazine/authors/416 «Арт» журнал]
* [http://wiki.komikyv.org/index.php/%D0%9F%D0%B5%D0%B4%D3%A7%D1%82_%D0%9F%D0%B5%D1%82%D1%8B%D1%80 «Коми гижӧд» онлайн-тӧданінын Педот Петыр йылысь]

[[Категория:Персоналия:Коми]]
[[Категория:Коми гижысь]]
[[Категория:Пожӧг сикт овмӧдчӧмин]]
