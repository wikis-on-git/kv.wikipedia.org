{{Персоналия}}
'''Шахов Пётр Федотович''' (комиӧн — '''Педот Петыр''') ([[1931]]–[[2006]]) — [[коми кыв|коми]] [[Коми гижысьяс анбур серти|гижысь]]. Коми гижысь [[Шахов Борис Федотович]]лӧн вок.

== Олан туй==
* [[1931]], [[22 тӧвшӧр|тӧвшӧр тӧлысь 22 лун]] — чужис [[Кулӧмдiн район]]ысь [[Пожӧг сикт овмӧдчӧмин]] улӧ пырысь [[Кекур (Кулӧмдін район)|Кекур]] [[грезд]]ын.
* [[1946]]–[[1952]] – уджаліс детдомын воспитательӧн, а сэсся директорӧн. Уджалігас помаліс Сыктывкарса педучилище. 
* [[1952]]–[[1954]] – служитіс армияын.
* [[1954]] – демобилизация бӧрын уджаліс начальнӧй школаын, сійӧс бӧрйисны комсомолъяслӧн [[Помӧсдін (Кулӧмдін район)|Помӧсдінса]] районнӧй комитетӧ секретарӧн.
* [[1964]] – уджысь орӧдчытӧг помалiс [[Петыркар|Ленинград]]ын вылыс партийнӧй школа.
* Уджалiс радиоын, газетъясын ([[Коми му (газет)|«Югыд туй»]]), [[Коми небöг лэдзанiн]]ын. 
* 12 во вӧлi [[Войвыв кодзув (журнал)|«Войвыв кодзув»]] журналса медшӧр редакторӧн.
* веськӧдліс Коми АССР-са Гижысь котырӧн. Пенсия вылӧ петіс Коми Республикаса Коми гижысь котырын веськӧдлысьӧс вежысь должносьтсянь.
* [[2006]], [[9 лӧддза-номъя|лӧддза-номъя тӧлысь 9 лун]] — кувсис [[Сыктывкар]]ын.

== Гижан удж ==
Пётр Шахов тӧдса кыдзи прозаик, гижис очеркъяс, висьтъяс да повесьтъяс. Сылысь  «Олӧмыс сӧмын заводитчӧ» медводдза повесьтсӧ  вӧлі йӧзӧдӧма [[1960]] воын [[Войвыв кодзув (журнал)|«Войвыв кодзув»]] журналын. Сёрӧнджык петісны «Вежон кежлӧ том кадӧ», «Мыйла олам, мыйла колам», «Лӧз патефон», «Ӧксинь тьӧт».

Коми республикаса драмаа театрын мунiсны «Бур асыв» да «Рытъя аддзысьлӧмъяс» пьесаяс серти спектакльяс.

Висьтъяс пиысь тӧдсаӧсь: «Тӧлыс бара вӧлі кӧдзыд», «Уна и колӧ».

Асьсӧ пасйывліс тадзи: Пер Педот Митрей Вась Иван Педот Петыр Шахов.

== Небӧгъяс ==
[[Файл:Шахов П. Мыйла олам.jpg|150 px|right|thumb|Шахов Пётр, "Мыйла олам" небӧг]]
* Мыйла олам: очерк, повестьяс, пьеса, висьтъяс. – [[Сыктывкар]]: [[Коми небöг лэдзанiн|Коми кн. изд-во]], [[1985]]. – 368 л.б.
* Бур асыв: пьесаяс. – [[Сыктывкар]]: [[Коми небöг лэдзанiн|Коми кн. изд-во]], [[1991]]. – 223 л.б.

== Наградаяс да премиа ==
* [[1976]], [[1977]] – [[Куратов Ӧльӧш Вань|И.А. Куратов]] нима Коми АССР-са канму премиа босьтысь 
* Коми АССР-са культураын нимӧдана уджалысь.

== Ӧшмӧсъяс ==
* [http://finugor.ru/leaders/candidate/20691 "Финугор" сайт]
* [http://www.nbrkomi.ru/page/878/ Коми Республикаса национальнӧй библиотека]
* [http://artlad.ru/magazine/authors/416 "Арт" журнал]

[[Категория:Персоналия:Коми]]
[[Категория:Коми гижысь]]
[[Категория:Пожӧг сикт овмӧдчӧмин]]
