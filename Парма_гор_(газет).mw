[[Файл:Парма гор.jpg|thumb|200px|right|"Парма гор" газетлӧн чужӧм баныс (2007 во)]]

== Медшӧр юӧр ==
«Парма гор» – коми кывъя петас, [[Кулӧмдін район]]са войтырлӧн газет. [[Вежон|Вежоннас]] петӧ куимысь. Тираж – 3500 петас.

== Газетлӧн история ==
* Кулӧмдін районса газет редакция артмӧдӧма [[1929]] вося [[15 лӧддза-номъя|лӧддза-номъя тӧлысь 15 лунся]] ВЦИК-лӧн Шуӧм серти. Медводдза номер петіс [[1929]] вося [[7 вӧльгым|вӧльгым тӧлысь 7 лунӧ]]. Сэки сійӧ шусис «Вӧр фронт». Сёрӧнджык газет петіс «Ленинскӧй правда» да «Ленин туйӧд» нимъяс улын. 
* [[1991]] вося [[йирым]] тӧлысьсянь газет петӧ «Парма гор» нимӧн.
* 80 во чӧжӧн вежсис комын гӧгӧр редактор. Медводдза редакторӧн вӧлі А.А. Донцов, кодӧс недыр мысти бӧрйисны ВПК(б)-са Кулӧмдін райкомын секретарӧн, но сійӧ [[1931]] вося [[вӧльгым]] тӧлысьӧдз на уджаліс редакторӧн.
* Редакторъясӧн меддыр уджалісны Н.В. Лихачёв, С.И. Безносиков, Николай Трофимович Пунегов, [[Лютоев Николай Александрович|Николай Лютоев]] да В.А. Кирушев.
* Ӧні шӧр редакторалӧ [[Лодыгин Василий Григорьевич |Василий Лодыгин]] – [[Россияса Гижысь котыр]]ӧ да [[Россияса журналистъяслӧн котыр|журналистъяслӧн котыръясӧ]] пырысь, ӧнія коми сьыланкывлӧн [[Василей (гаж)|«Василей»]] гаж-конкурс лӧсьӧдысь, Россияса да Коми ССР-са культураын нимӧдана уджалысь, Коми республикаса Веськӧдлан котырлӧн И.А. Куратов нима премиа босьтысь.
* Бур журналистъясӧн вӧліны Н.И. Липин, В.В. Оньков, А.И. и М.А. Гановъяс, [[Напалков Виктор Егорович|Виктор Напалков]], Г.П. Нестеров, В.В. Уляшев, В.П. Потапов, А.М. Морохин, Н.И. Буткина, И.В. Калистратов, В.Я. Игнатов, Л.И. Лютоева да [[Тимушев Эдуард Алексеевич|Эдуард Тимушев]].
* Ӧні зіля уджалӧны шӧр редакторӧс вежысь [[Лютоев Николай Александрович|Н.А. Лютоев]], редактор Г.И. Нестерова, корреспондент И.А. Тарабукин.
* Кулӧмдінса газетлы ёна отсасьӧны сиктса корреспондентъяс. Уна во газетӧ гижисны С.А. Нестеров, И.Д. Напалков, М.Л. Кузнецов, К.П. Паршуков, Л.И. Казаринов, Н.И. Мозымов, В.П. Ульянов, И.А. Тюрнин, И.У. Лопырев, В.И. Уляшев. Ӧні тайӧ нырвизяс водзмӧстчӧны Н.В. Мальцев, З.А. Терентьева, Е.В. Уляшева, О.В. Зелёная, В.И. Шомысов, А.И. Уляшев, В.А. Булышева, Р.М. Липина, Н.И. Расова да мукӧд.
* Мукӧд воас вӧлі петӧ 6 сюрс газет, ӧні – сӧмын джынйыс. Век жӧ «Парма горлӧн» тиражыс медыджыд став коми газет-журнал пӧвстас.

== Ӧтуввез-листбок ==
[[2011 во|2011]] вося [[ӧшым тӧлысь]]сянь «Парма горлӧн» эм аслас лист бок ӧтуввезйын: http://парма-гор.рф

== Мукӧд удж ==
Редакция бердын дыр уджалӧ районса гижысь войтырлӧн «Эжва» котыр, кӧні веськӧдлӧ нималана гижысь В.Г. Лодыгин. Котыр ӧтувтӧ ветымынысь унджык авторӧс. [[Напалков Виктор Егорович|Виктор Напалков]], [[Лодыгин Василий Григорьевич|Василий Лодыгин]], [[Ульянов Александр Васильевич|Александр Ульянов]], [[Лужиков Александр Михайлович|Александр Лужиков]], [[Бабин Вячеслав Леонидович|Вячеслав Бабин]], [[Ельцова Елена Власовна|Алёна Ельцова]] лоины Россияса Гижысь котырӧ пырысьясӧн. Унаӧн дасьтысьӧны на пырны сэтчӧ.

Том гижысьяслы редакция нуӧдӧ семинаръяс, кытчӧ корӧны нималана коми гижысьясӧс. Газет редакция йӧзӧдіс том гижысьяслысь нёль кывбур чукӧр: «Аняби», «Тільгун», «Качай» да «Подув вӧр».

== Газеткӧд йитӧд==

Ним – Кулӧмдін районлӧн «Парма гор» газет редакция» асшӧр уджаланін (рочӧн – АУ МО МР «Усть-Куломский»  «Редакция газеты «Парма гор»)

Адрес: 168060. [[Коми Республика]], [[Кулӧмдін|Кулӧмдін сикт]], Ленин улича, 9 «а» №-а керка.

Медшӧр редактор – Лодыгин Василий Григорьевич.

Э-пошта – sden2011@yandex.ru

Телепонъяс: медшӧр редактор (882137) 94-5-77; корреспондентъяс, касса 94-5-80 (факс), медшӧр бухгалтер 93-9-34 (факс);

ИНН 1114000824, КПП 111401001

Банкса реквизитъяс: Коми ОСБ №8617 г.Сыктывкар

Р/с  407 038 104 280 441 000 28

К/с  30101810400000000640

БИК 048702640

== Ӧшмӧсъяс ==
* [http://парма-гор.рф/o-gazete-parma-gor/ "Парма гор" газетлӧн ӧтуввез-листбок]
* [https://web.archive.org/web/20160626152615/http://apmk.rkomi.ru/left/smi_oiv/pechatnie_smi/gazeti/prgor/ Коми республикаса Юӧр сетан агентство]

[[Категория:Рочмуын газет-журналъяс]]
[[Категория:Коми Республикаын газет-журналъяс]]
[[Категория:Коми газет-журналъяс]]
[[Категория:Коми республика]]
