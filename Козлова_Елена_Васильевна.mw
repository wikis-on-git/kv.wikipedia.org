{{Персоналия}}
'''Козлова Елена Васильевна''' ([[1954-ӧд во|1954]]—[[2021-ӧд во|2021]]) — челядьдлы [[Коми кыв|коми]] [[Коми гижысьяс анбур серти|гижысь]]. Нывдырся овыс '''Ветошкина'''.

==Олан туй==
Елена Козлова чужӧма [[1954-ӧд во]]ся [[урасьӧм тӧлысь 14-ӧд лун]]ӧ [[Емдін район]]са [[Лыаты (Емдін район)|Лыаты]] грездын. Помалӧма [[Коми канмуса педагогика институт]]ысь филология факультет ([[1976-ӧд во|1976]]). Сосногорск районын [[1976]]—[[1978-ӧд во]]ясын уджавлӧма школаын роч литература велӧдысьӧн да челядь садйын кага видзысьӧн. [[1978]]–[[1982-ӧд во]]ясӧ уджалӧма СССР-са Наукаяс академияысь Коми филиаллӧн (ӧні — [[Коми наука шӧрин]]) [[Кыв, литература да история институт]]ын старшӧй лаборантӧн. Ветлӧма некымын экспедицияӧ чукӧртны фольклор, йӧзӧдӧма нимкывъяс йылысь туясян удж.

[[1982-ӧд во]]сянь Е.В. Козлова уджалӧма [[Коми гижысь котыр]]ын литературнӧй консультантӧн, [[1992]]—[[1995-ӧд во]]ясӧ — Коми Республикаса гижысь котырын правленньӧса веськӧдлысьӧс вежысьӧн. [[1995-ӧд во|1995]]—[[2021-ӧд во|2021-ӧд воясӧ]] Елена Васильевна веськӧдлӧма [[Коми гижысь котыр]]ӧн.

Кулӧма [[2021-ӧд во]]ся [[ӧшым тӧлысь 29-ӧд лун]]ӧ коронавирусысь [[Сыктывкар]]ын.<ref>[https://komiinform.ru/news/227384/ Ушла из жизни председатель Союза писателей Коми Елена Козлова // «Комиинформ» юӧр сетан агентство (2021.12.29-ӧд лун; рочӧн)]</ref>.

==Гижӧдъяс==
Литератураӧ Елена Ветошкина (Козлова) пырӧдчӧма 1970-ӧд вояс помын. Медводдза кывбуръясыс («Ош. Кӧч») петӧмаӧсь [[Войвыв кодзув (журнал)|«Войвыв кодзув»]] журналын [[1978-ӧд во]]ын. 

[[1988-ӧд во]]ын сылӧн петӧма челядьлы медводдза небӧг — «Лӧз клянича», кӧні восьтӧма Аннуш нима нывкалысь олӧмсӧ. Гижӧдыс вӧлі йӧзӧдӧма комиӧн и рочӧн. Сэксянь петӧма уна небӧг: «Лӧз клянича» ([[1988]]), «Ме да Ивук вокӧй» ([[1992]]), «Лым морт» ([[1997]]), «Гӧгыля-вугыля» ([[2002]]), «Шундыр» ([[2007]]), «Сямтӧм зонка» ([[2013 во|2013]], да с.в.

Е.В. Козловалӧн повесьт-висьтъяссӧ пыртӧма 1-3 класса школаса лыддьысян учебникъясӧ.

Елена Козловалысь висьтъяссӧ вуджӧдӧма [[Роч кыв|роч]], [[Удмурт кыв|удмурт]], [[Мари кыв|мари]], [[Эрзя кыв|мордва]], [[Башкир кыв|башкыр]] кывъяс вылӧ.

Гижӧ медсясӧ посни челядьлы. Гижӧма татшӧм пьесаяс, кыдзи «Августын» ([[1988]]), «Вӧрса коз дорын» ([[1986]]) и «Туй дор бадь» ([[2014 во|2014]]). 

[[1991-ӧд во]]сянь пырӧ СССР-са да [[Коми гижысь котыр]]ъясӧ. 

Россияса литература сӧвмӧдӧмӧ уна вося пай пуктӧмысь [[2019-ӧд во]]ын сылы сетӧма Д. Н. Мамин-Сибиряк нима ставроссияса литературнӧй премия, зарни медаль да сьӧм.

== Йӧзкотырса удж ==
Е.В. Козлова — Россияса гижысь котыр правленньӧӧ пырысь, секретар [[1996]]), Фин-йӧгра гижысьяслӧн войтыркостса ассоциацияын веськӧдлысьӧс вежысь ([[1996]]).

== Небӧгъяс ==
=== Комиӧн ===
* Лӧз клянича: висьтъяс / Ред. В.А. Попов; серпасаліс В.В. Токарев. — [[Сыктывкар]]: [[Коми небӧг лэдзанін|Коми кн. изд-во]], [[1988]]. — 32 л.б.
* Ме да Ивук вокӧй: повесть / Серпасаліс Г.Н. Шарипков. — [[Сыктывкар]]: [[Коми небӧг лэдзанін|Коми кн. изд-во]], [[1992]]. — 48 л.б.
* Лым морт: висьтъяс, пьеса / Ред. А.В. Тентюков; серпасаліс О.И. Павлюк. — [[Сыктывкар]]: [[Коми небӧг лэдзанін|Коми кн. изд-во]], [[1997]]. — 46 л.б.
* Гӧгыля-вугыля: повесьтъяс, висьтъяс / Ред. А.В. Тентюков; серпасаліс В.А. Клейман. — [[Сыктывкар]]: [[Коми небӧг лэдзанін]], [[2002]]. — 216 л.б.
* Шундыр: [повесьт, висьтъяс, мойд] / Серпасаліс А.Б. Минченкова. — [[Сыктывкар]]: [[Анбур (небӧг лэдзанін)|Анбур]], [[2007]]. — 88 л.б.
* Гӧгыля-вугыля: повесть-мойд / Роч кыв вылӧ вуджӧдіc [[Габова Елена Васильевна|Е.В. Габова]]; Серпасаліс И.А. Авилова. — [[Сыктывкар]]: [[Анбур (небӧг лэдзанін)|Анбур]], [[2008]]. — 112 л.б. (комиӧн и рочӧн)
* Гожӧмын: [висьтъяс]. — [[Сыктывкар]]: [[Коми му (газет)|АУ РК «Коми му» газет редакция]], [[2011 во|2011]]. — 14 л.б.
* Сямтӧм зонка: повесьт-мойд. — [[Сыктывкар]]: [[Коми гижысь котыр|Коми Республикаса гижысь котыр]], [[2013 во|2013]]. — 48 л.б.
* Туй дор бадь: Повесьтъяс, висьтъяс, пьеса / Серпасаліс [[Лисовский Юрий Николаевич|''Ю. Н. Лисовский'']]. — [[Сыктывкар]]: [[Коми гижысь котыр|Коми Республикаса гижысь котыр]], [[2014 во|2014]]. — 144 л.б.
* ''Козлова Е. В.'' Тошка пӧль / Ред. [[Попов Алексей Вячеславович|''А. В. Попов'']]; Вуджӧдіс [[Столповский Пётр Митрофанович|''П. М. Столповский'']]. — [[Сыктывкар]]: [[Коми гижысь котыр|Коми Республикаса гижысь котыр]], [[2022-ӧд во|2022]]. (комиӧн и рочӧн)

=== Вуджӧдчӧмъяс ===
* Клейн А.С. Волшебный Камень и Книга Белой Совы: повесть-сказка по мотивам коми фольклора = Олӧм Из да Вежӧркуд Небӧг: коми фольклор подув вылын лӧсьӧдӧм мойд-повесьт / Пер. с рус. Е.В. Козловой, худож. В.А. Клейман. — [[Сыктывкар]]: [[Коми небӧг лэдзанін|Коми кн. изд-во]], [[2005]]. — 144 с.

=== Редактируйтӧм небӧгъяс ===

== Наградаяс ==
* Коми Республикаса нимӧдана уджалысь ([[2001]])
* Россияса культураын нимӧдана уджалысь ([[2010-ӧд во|2010]]) — культура сӧвмӧдӧмысь да уна вося бур уджысь 
* И. А. Куратов нима Коми Республикаса Веськӧдлан котырлсь премия босьтысь ([[2011-ӧд во|2011]]) — «Коми челядь литература антология» дасьтӧмысь
* [[Коми Республикалы 95 во (медаль)|«Коми Республикалы 95 во»]] медаль ([[2016 во|2016]])<ref>[https://komiinform.ru/news/142490/ ''Джавршян Г.'' Государственные награды и знаки отличия жителям республики вручил глава Коми Сергей Гапликов // «Комиинформ» юӧр сетан агентство (2016.12.22 лун; рочӧн)]</ref>
* Д. Н. Мамин-Сибиряк нима ставроссияса литературнӧй премия ([[2019-ӧд во|2019]])<ref>[http://www.ndbmarshak.ru/news/2766/ С.Я. Маршак нима Коми Республикаса Вужвойтырлӧн челядьлы небӧгаин (2019.11.08; рочӧн)] — Россияса унасикаса литература сӧвмӧдӧмӧ уна вося пай пуктӧмысь.</ref>
* «Культураын вермӧмъясысь» морӧсвывса пас (Россия)
* [[Коми Республикалы 100 во (медаль)|«Коми Республикалы 100 во» медаль]] ([[2021-ӧд во|2021]])

== Ӧшмӧсъяс ==
* [https://web.archive.org/web/20160304210137/http://wiki.komikyv.ru/index.php/%D0%9A%D0%BE%D0%B7%D0%BB%D0%BE%D0%B2%D0%B0_%D0%95%D0%BB%D0%B5%D0%BD%D0%B0_%D0%92%D0%B0%D1%81%D0%B8%D0%BB%D1%8C%D0%B5%D0%B2%D0%BD%D0%B0 FU-Lab сайтын Е.В. Козлова гижӧдъяс йылысь.]
* [http://soyuz-pisateley.komi-nao.ru/persona/kozlova-vetoshkina-elena-vasilevna Коми гижысь котырлӧн сайтын Е.В. Козловалӧн олантуй.]
* [http://www.webstarstudio.com/portfolio/nonactive/knigark/modules.php-name=Content&pa=showpage&pid=7.htm Гижысь котырӧ пырысьяс]
* [http://www.nbrkomi.ru/kk/ust_vym/pp Коми Республикаса национальнӧй библиотека]
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. — [[Сыктывкар]], [[2000]]. — 212 с.
* Елена Васильевна Козлова: биобиблиографический указатель / Дасьт. Л.Ф. Корнаухова, [[Нестерова Алёна Николаевна|А.Н. Нестерова]]. — [[Сыктывкар]]: Национальная детская библиотека Республики Коми им. С.Я. Маршака, [[2014 во|2014]]. — 60 лб. (Детские писатели Республики Коми. Вып. 8).

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кӧжмудор сикт овмӧдчӧмин]]
[[Категория:Коми войтырын водзмӧстчысьяс]]
[[Категория:Коми гижысь котырӧ пырысьяс]]
[[Категория:Кыв, литература да история институт]]
[[Категория:Чужисны 1954 воын]]
[[Категория:Кулісны 2021 воын]]
[[Категория:Кулісны ӧшым тӧлысь 29-ӧд лунӧ]]
