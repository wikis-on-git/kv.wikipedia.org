'''Козлова Елена Васильевна''' (нывдырся ов '''Ветошкина''', [[1954]]) — челядьдлы [[Коми кыв|коми]] [[Коми гижысьяс анбур серти|гижысь]].

==Олан туй==
* Елена Козлова чужис [[1954 во]]ся [[14 урасьӧм|урасьӧм тӧлысь 14-öд лунӧ]] [[Емдін район]]са [[Лыаты (Емдін район)|Лыаты]] грездын. Помаліс [[Коми канмуса педагогика институт]]ысь филология факультет. Уджавліс школаын роч литература велӧдысьӧн, челядь садйын кага видзысьӧн. [[1978]]–[[1982]] воясӧ уджаліс СССР-са Наукаяс академияысь Коми филиаллӧн (ӧні — [[Коми наука шӧрин]]) [[Кыв, литература да история институт]]ын старшӧй лаборантӧн. Ветліс некымын экспедицияӧ чукӧртны фольклор, йӧзӧдіс нимкывъяс йылысь туясян удж. 
* [[1982]] восянь Е.В. Козлова уджаліс [[Коми гижысь котыр]]ын литературнӧй консультант, [[1992]]—[[1995]] воясӧ — Коми Республикаса гижысь котырын правленньӧса веськӧдлысьӧс вежысь. [[1995]] восянь Елена Васильевна веськӧдлӧ Коми гижысь котырӧн.

==Гижӧдъяс==
Литератураӧ Елена Ветошкина (Козлова) пырӧдчис 1970-ӧд вояс помын. Медводдза кывбуръясыс («Ош. Кӧч») петісны [[Войвыв кодзув (журнал)|«Войвыв кодзув»]] журналын [[1978]]-ӧд воын. 

[[1988]] воын сылӧн петіс челядьлы медводдза небӧг — «Лӧз клянича», кӧні восьтӧма Аннуш нима нывкалысь олӧмсӧ. Гижӧдыс вӧлі йӧзӧдӧма комиӧн и рочӧн. Сэтысянь петіс уна небӧг: «Лӧз клянича», «Ме да Ивук вокӧй», «Лым морт», «Гӧгыля-вугыля» да с.в.

Е.В. Козловалӧн повесьт-висьтъяссӧ пыртӧма 1-3 класса школаса лыддьысян учебникъясӧ.

Елена Козловалысь висьтъяссӧ вуджӧдлісны [[Роч кыв|роч]], [[Удмурт кыв|удмурт]], [[Мари кыв|мари]], [[Эрзя кыв|мордва]], [[Башкир кыв|башкыр]] кывъяс вылӧ.

Гижӧ медсясӧ посни челядьлы. [[1991]]-ӧд восянь пырӧ СССР-са да [[Коми гижысь котыр]]ъясӧ. 

== Йӧзкотырса удж ==
Е.В. Козлова — Россияса гижысь котыр правленньӧӧ пырысь [[1996]]), Фин-йӧгра гижысьяслӧн войтыркостса ассоциацияын веськӧдлысьӧс вежысь ([[1996]]).

== Небӧгъяс ==
=== Комиӧн ===
* Лӧз клянича: висьтъяс / Ред. В.А. Попов; серпасаліс В.В. Токарев. — [[Сыктывкар]]: [[Коми небӧг лэдзанін|Коми кн. изд-во]], [[1988]]. — 32 л.б.
* Ме да Ивук вокӧй: повесть / Серпасаліс Г.Н. Шарипков. — [[Сыктывкар]]: [[Коми небӧг лэдзанін|Коми кн. изд-во]], [[1992]]. — 48 л.б.
* Лым морт: висьтъяс, пьеса / Ред. А.В. Тентюков; серпасаліс О.И. Павлюк. — [[Сыктывкар]]: [[Коми небӧг лэдзанін|Коми кн. изд-во]], [[1997]]. — 46 л.б.
* Гӧгыля-вугыля: повесьтъяс, висьтъяс / Ред. А.В. Тентюков; серпасаліс В.А. Клейман. — [[Сыктывкар]]: [[Коми небӧг лэдзанін]], [[2002]]. — 216 л.б.
* Шундыр: [повесьт, висьтъяс, мойд] / Серпасаліс А.Б. Минченкова. — [[Сыктывкар]]: [[Анбур (небӧг лэдзанін)|Анбур]], [[2007]]. — 88 л.б.
* Гӧгыля-вугыля: повесть-мойд / Комиӧдіc [[Габова Елена Васильевна|Е.В. Габова]]; Серпасаліс И.А. Авилова. — [[Сыктывкар]]: [[Анбур (небӧг лэдзанін)|Анбур]], [[2008]]. — 112 л.б. (комиӧн и рочӧн)
* Гожӧмын: [висьтъяс]. — [[Сыктывкар]]: [[Коми му (газет)|АУ РК «Коми му» газет редакция]], [[2011 во|2011]]. — 14 л.б.
* Сямтӧм зонка: повесьт-мойд. — [[Сыктывкар]]: [[Коми гижысь котыр|Коми Республикаса гижысь котыр]], [[2013 во|2013]]. — 48 л.б.
* Туй дор бадь: Повесьтъяс, висьтъяс, пьеса / Серпасаліс [[Лисовский Юрий Николаевич|Ю.Н. Лисовский]]. — [[Сыктывкар]]: [[Коми гижысь котыр|Коми Республикаса гижысь котыр]], [[2014 во|2014]]. — 144 л.б.

=== Вуджӧдчӧмъяс ===
* Клейн А.С. Волшебный Камень и Книга Белой Совы: повесть-сказка по мотивам коми фольклора = Олӧм Из да Вежӧркуд Небӧг: коми фольклор подув вылын лӧсьӧдӧм мойд-повесьт / Пер. с рус. Е.В. Козловой, худож. В.А. Клейман. — [[Сыктывкар]]: [[Коми небӧг лэдзанін|Коми кн. изд-во]], [[2005]]. — 144 с.

=== Редактируйтӧм небӧгъяс ===

== Наградаяс ==
* Коми Республикаса культураын нимӧдана уджалысь ([[2009]])

== Ӧшмӧсъяс ==
* [http://wiki.komikyv.ru/index.php/%D0%9A%D0%BE%D0%B7%D0%BB%D0%BE%D0%B2%D0%B0_%D0%95%D0%BB%D0%B5%D0%BD%D0%B0_%D0%92%D0%B0%D1%81%D0%B8%D0%BB%D1%8C%D0%B5%D0%B2%D0%BD%D0%B0 FU-Lab сайтын Е.В. Козлова гижӧдъяс йылысь.]
* [http://soyuz-pisateley.komi-nao.ru/persona/kozlova-vetoshkina-elena-vasilevna Коми гижысь котырлӧн сайтын Е.В. Козловалӧн олантуй.]
* [http://www.webstarstudio.com/portfolio/nonactive/knigark/modules.php-name=Content&pa=showpage&pid=7.htm Гижысь котырӧ пырысьяс]
* [http://www.nbrkomi.ru/kk/ust_vym/pp Коми Республикаса национальнӧй библиотека]
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. — [[Сыктывкар]], [[2000]]. — 212 с.
* Елена Васильевна Козлова: биобиблиографический указатель / Дасьт. Л.Ф. Корнаухова, [[Нестерова Алёна Николаевна|А.Н. Нестерова]]. — [[Сыктывкар]]: Национальная детская библиотека Республики Коми им. С.Я. Маршака, [[2014 во|2014]]. — 60 лб. (Детские писатели Республики Коми. Вып. 8).

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кӧжмудор сикт овмӧдчӧмин]]
[[Категория:Коми войтырын водзмӧстчысьяс]]
[[Категория:Коми гижысь котырӧ пырысьяс]]
[[Категория:Кыв, литература да история институт]]
