'''Кыка кöр''' - том йöзлöн гожся кадö ворсöм.

Ворсöм нимъяс: «Кыка кöр» ([[Бадъёль (Кулöмдін район)|Бадьёль]], [[Вöльдiн (Кулöмдін район)|Вöльдін]], [[Носим (Кулöмдін район)|Носим]], [[Пöдчерем (Вуктыл район)|Пöдчерем]]), «Кыка кер» ([[Немдiн (Кулöмдін район)|Немдін]]), «Пöла кöр» ([[Пожӧг (Кулӧмдін район)|Пожӧг]]), «Чур, гозъя!» ([[Паль (Сыктывдін район)|Паль]], [[Придаш (Сыктывдін район)|Придаш]], [[Час (Сыктывдін район)|Час]]), «Гозъя кöр» ([[Одыб (Кöрткерöс район)|Одыб]]), «Гозъя падöс» ([[Разыб (Удора район)|Разыб]]), «Кöрйöн ворсöм» ([[Вачöртыдiн (Удора район)|Вачöртыдiн]], [[Веньдiн (Удора район)|Веньдiн]]) «Чутiкысь ворсны» ([[Поёл (Сыктыв район)|Поёл]]), «Стобйысь ворсны» ([[Абъячой (Луздор район)|Абъячой]]), «Кыка дечöн пышъялöм» ([[Придаш (Сыктывдін район)|Придаш]]).

Ворсысьяс сувталöны öта-мöд бöрсяньыс гозйöн да кутчысьöны кинас. Насянь некымын воськолöн водзынджык мышкöн сулалö куталысь. Медбöръя (либö медводдза) гозйыс друг чепöсйö водзö, медым кытшовтны куталысьöс öтар-мöдар боксяньыс да кутчысьны кинас. Куталысьлы колö кыйны на пиысь кодöскö. Кодi кольö гозтöг (либö кодöс кутасны), пондас кутасьны. Выльöн артмöм гоз сувтö водзö (бöрö), а бöръя (медводдза) гозъя бара котöртö.

==Öшмöс==
Коми календар. 2009 во / Дасьтiс  ''А.Н. Рассыхаев''. Сыктывкар, 2008.

[[Категория:Ворсӧм]]
