{{Персоналия}}
'''Куклина Раиса Ильинична''' (комиӧн '''Илля Райӧ'''; [[1951]]) — [[коми кыв|коми]] [[Коми гижысьяс анбур серти|кывбуралысь]] да [[коми литература|литература]] туялысь. Гижӧ [[коми кыв|комиӧн]] да [[роч кыв|рочӧн]].

== Олан туй ==
Раиса Куклина чужӧма [[1951-ӧд во]]ся [[кӧч тӧлысь 16-ӧд лун]]ӧ [[Сыктывкар]]ын. Тані жӧ помалӧма 2-ӧд номера школа. [[1970]]—[[1973-ӧд во]]ясӧ уджалӧма телеграфистӧн. Сэсся лоӧма [[Коми му (газет)|«Югыд туй»]] газет редакцияын машинисткаӧн. [[1973-ӧд во|1973]]—[[1978-ӧд во|1978-ӧд воясӧ]] велӧдчӧма [[Коми канмуса педагогика институт|Коми пединститутса]] филология факультетын уджысь орӧдчытӧг. Институт помалӧм бӧрын [[1978-ӧд во]]ын пырӧма уджавны [[Коми наука шӧрин|СССР-са наукаяс академиялӧн Коми филиалысь]] [[Кыв, литература да история институт]]са кыв секторӧ старшӧй лаборантӧн. [[1980-ӧд во|1980]]—[[1983-ӧд во|1983-ӧд воясӧ]] велӧдчӧма [[Коми наука шӧрин|СССР-са наукаяс академиялӧн Коми филиалса]] очнӧй аспирантураын «СССР-са войтырлӧн литература» специальносьт серти. [[1987-ӧд во|1987-ӧд во]]сянь уджалӧ фольклор да литература секторын младшӧй научнӧй сотрудникӧн, [[1992-ӧд во|1992-ӧд восянь]] — литературоведение юкӧдса научнӧй сотрудник должносьтын.<ref>Куклина Раиса Ивановна // Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|''И. Л. Жеребцов'']]. – [[Сыктывкар]], [[2000-ӧд во|2000]]. — С. 99.</ref>

Кулӧма [[2018-ӧд во|2018-ӧд вося]] [[лӧддза-номъя тӧлысь]]ын.

== Туясян удж ==
Диссертация темаыс — «Комедия как ведущий жанр коми драматургии». Туялӧма коми драматургиялысь аслыспӧлӧслунсӧ, поэтикасӧ жа жанръяссӧ. 

Р.И. Куклиналӧн медводдза йӧзӧдӧм уджӧн вӧлӧма В.А. Латышевалӧн «Драматургия и жизнь» небӧг вылӧ рецензия, мый петавлӧма [[1986-ӧд во]]ын «Войвыв кодзув» журналын (2 №). Сы бӧрын тшӧкыда гижлӧма [[коми литература]], драматургия да национальнӧй театр йылысь.

== Гижан удж ==
Р.И. Куклина гижӧ кывбуръяс [[коми кыв|комиӧн]] да [[роч кыв|рочӧн]]. Аслас гижан сям йывсьыс восьсӧн юӧртӧма [[1997 во]]ын. Кывбуръясыс петавлісны [[Войвыв кодзув (журнал)|«Войвыв кодзув»]] журналын, [[Коми му (газет)|«Коми му»]] газетын, «Сыктывкар» да «Летящей мысли светлый луч» литературнӧй альманахъясын, «Уна рӧма сикӧтш» ([[2002]]), «Ӧтувъя керка» ([[2001]]) ӧтувъя чукӧръясын.

Некымын кывбур вуджӧдӧма [[эст кыв]] вылӧ да йӧзӧдӧма «Пӧсь вой» чукӧрын ([[2006]]).

Раиса Куклиналӧн комиӧн петавлісны «Тэ менам шондіӧй» ([[2001]]) да «Ловзьысь муслун» ([[2012]]) чукӧръяс, комиа-рочӧн — «ТЫ и Я» ([[2005]]) да «Эн дивит тэ менӧ» ([[2007]]) небӧгторъяс, рочӧн — «Весенние напевы» небӧг ([[2008]]).

== Небӧгъяс ==
* Тэ менам шондіӧй: кывбуръяс. — [[Сыктывкар]]: [[Коми небӧг лэдзанін]], [[2001]]. — 24 л.б. («Ӧтувъя керка» кывбур чукӧрысь)
* ТЫ и Я: кывбуръяс. — [[Сыктывкар]]: Геопринт, [[2005]]. — 52 л.б. (рочӧн да комиӧн)
* Эн дивит тэ менӧ...: кывбуръяс. — [[Сыктывкар]]: Эскӧм, [[2007]]. — 96 л.б. (комиӧн да рочӧн)
* Весенние напевы: [стихи] / Предисл. [[Елфимова Анжелика Геннадьевна|''А.Г. Елфимовой'']]. — [[Сыктывкар]]: КРИРОиПК, [[2008]]. — 32 л.б. (рочӧн) (50 экз.)
* Ловзьысь муслун: [кывбуръяс]. — [[Сыктывкар]]: [[Коми гижысь котыр|Коми Республикаса гижысь котыр]], [[2012]]. — 32 л.б.

== Туясян уджъяс ==

== Ӧшмӧсъяс ==
* [http://wiki.komikyv.org/index.php/%D0%98%D0%BB%D0%BB%D1%8F_%D0%A0%D0%B0%D0%B9%D3%A7#.D0.92.D0.B8.D1.81.D1.8C.D1.82.D1.8A.D1.8F.D1.81 "Коми тӧданін" сайтын Р.И. Куклина йылысь]
* Куклина Раиса Ивановна // Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|''И. Л. Жеребцов'']]. – [[Сыктывкар]], [[2000-ӧд во|2000]]. — С. 99.

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Туялысьяс]]
[[Категория:Коми литература туялысьяс]]
