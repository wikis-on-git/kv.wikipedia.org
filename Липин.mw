'''Липин''' – коми йöз пöвстын тшöкыда паныдасьлысь ов. 

Тайö овыс паськыда тöдса [[Эжва]] катыдын – [[Кулӧмдiн район]]са [[Кулӧмдiн]], [[Мыс]] да [[Тымсер]] [[сикт|сиктъясын]].

Кыдзи гижö коми [[туялысь]] [[Плесовский Фёдор Васильевич|Плесовский Ф.В.]]«Комиын овъяс» небöгын, 1726 воын Мысын олöма Тимофей Липин.

Мукöдыс чайтöны, мый овыс роч «липа» (комиöн кö – «[[нинпу]]») кывйысь. Но тайö абу сiдз. Овыс абу йитчöма пу нимкöд.

'''Ф.В. Плесовский''' ним артмöдöмсö гöгöрвоöдö тадзи. Важöн попъяс сетавлöмаöсь мужичöйяслы Олимпий ним. 1678 вося Йöзöс гижалан небöгын тайö нимыс пасйöма кыдзи Алимпейко. Олимпийыс дженьыда лоö Лип, Липа, сiдз жö, кыдз Олимпиадаöс гортсаяс шуасны Липаöн. Тайö «Липа» нимсяньыс и овыс артмöма.

==Нималана йӧз==
* [[Липин Александр Петрович]] ([[1903]]-[[1944]]) – Сöвет кадся партияын уджалысь, Коми облисполкомöн веськöдлысь ([[1935]]-[[1937]]).
* [[Липин Иван Александрович]] ([[1926]]) – инженер-буровик, РСФСР-са мусир да биару перъянiнын заслуженнöй уджалысь ([[1982]]).
* [[Липин Михаил Иванович]] ([[1956]]) – актёр, Коми Республикаса культураын заслуженнöй уджалысь 
* [[Липин Михаил]] – пауэрлифтингысь Россияын спортса мастер

== Ӧшмӧсъяс ==
* ''Плесовский Ф.В.'' Комиын овъяс / Сост. [[Жеребцов Игорь Любомирович|''И.Л. Жеребцов'']]. - [[Сыктывкар]], [[1997]]. - 141 с.

[[Категория:Коми овъяс]]
