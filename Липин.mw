'''Липин''' — коми йӧз пӧвстын тшӧкыда паныдасьлысь ов. 

Тайӧ овыс паськыда тӧдса [[Эжва]] катыдын — [[Кулӧмдін район]]са [[Кулӧмдін]]ын, [[Мыс (Кулӧмдін район)|Мысын]] да [[Тымсер (Кулӧмдін район)|Тымсерын]].

Кыдзи гижӧ коми [[туялысь]] [[Плесовский Фёдор Васильевич|Плесовский Ф.В.]] «Комиын овъяс» небӧгын, [[1726 во]]ын Мысын олӧма Тимофей Липин.

Мукӧдыс чайтӧны, мый овыс роч «липа» (комиӧн кӧ — «[[нинпу]]») кывйысь. Но тайӧ абу сідз. Овыс абу йитчӧма пу нимкӧд.

'''Ф.В. Плесовский''' ним артмӧдӧмсӧ гӧгӧрвоӧдӧ тадзи. Важӧн попъяс сетавлӧмаӧсь мужичӧйяслы Олимпий ним. [[1678 во]]ся Йӧзӧс гижалан небӧгын тайӧ нимыс пасйӧма кыдзи Алимпейко. Олимпийыс дженьыда лоӧ Лип, Липа, сідз жӧ, кыдз Олимпиадаӧс гортсаяс шуасны Липаӧн. Тайӧ «Липа» нимсяньыс и овыс артмӧма.

==Нималана йӧз==
* [[Липин Александр Петрович]] ([[1903]]—[[1944]]) — Сӧвет кадся партияын уджалысь, Коми облисполкомӧн веськӧдлысь ([[1935]]—[[1937]]).
* [[Липин Иван Александрович]] ([[1926]]) — инженер-буровик, РСФСР-са мусир да биару перъянінын нимӧдана уджалысь ([[1982]]).
* [[Липин Михаил Иванович]] ([[1956]]) — актёр, Коми Республикаса культураын нимӧдана уджалысь 
* [[Липин Михаил]] — пауэрлифтингысь Россияын спортса мастер

== Ӧшмӧсъяс ==
* ''Плесовский Ф.В.'' Комиын овъяс / Сост. [[Жеребцов Игорь Любомирович|''И.Л. Жеребцов'']]. — [[Сыктывкар]], [[1997]]. — 141 с.

[[Категория:Коми овъяс]]
