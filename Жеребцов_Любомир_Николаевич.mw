{{Персоналия}}
'''Жеребцов Любомир Николаевич''' ([[1925]]—[[1990]]) — этнограф, коми войтырлысь оласног [[туялысь]], история наукаясса кандидат ([[1953]]), Коми АССР-са наукаын нимӧдана уджалысь ([[1980]]).

== Олан туй ==
Любомир Жеребцов чужӧма [[1925-ӧд во]]ся [[йирым тӧлысь 15-ӧд лун]]ӧ [[Усть-Сысольск]]ын. Батьыс Н.М. Жеребцов, Рочмуса прапорщик, вӧлӧма Коми обласьтын физкультурно-спортивнӧй удж котыртысьяс лыдын. Кулӧма водз; Любомирӧс да кык чойсӧ быдтӧма мамыс, начальнӧй классъясын велӧдысь (сёрӧнджык — [[Коми Республикаса Драма театр|Драма театрса]] бухгалтер). Школаын велӧдчигӧн Л. Жеребцов сьӧкыда висьмылӧма туберкулёзӧн.

Помалӧма сыктывкарса 12 № школа ([[1943]], Коми канмуса педагогика институт ([[1948]]). Рӧдвуж да ёртъяс корӧм серти медводз пыралӧма велӧдчыны физматӧ, но регыд вуджӧма история факультетӧ. IV-ӧд курса студентӧн на лаборанталӧма институтса история жырйын, лыддьӧма ичӧтджык курссаяслы важ мирса да шӧр нэмъясса историяысь лекцияяс. Институт помалӧм бӧрын водзӧ уджалӧма лаборантӧн, сэсся веськӧдлӧма Коми обкомлӧн ВКП(б) бердса партшколаын социально-экономическӧй наукаяс жырйӧн, велӧдӧма важ история.

[[1948-ӧд во]]ся [[ар]]нас пырӧма велӧдчыны СССР-са наукаяс академиялӧн Коми Базаса аспирантуралӧн дасьтысян курс вылӧ ([[1949-ӧд во]]сянь — [[Коми наука шӧрин|СССР-са наукаяс академилӧн Коми филиал]]), во мысти вуджӧма аспирантуралӧн медшӧр курс вылӧ. Медводз кӧсйӧма специализируйтчыны историяысь, но вӧлӧма вакансияыс сӧмын этнографияысь да археологияысь. 

[[Сидоров Алексей Семёнович|А. С. Сидоров]] вӧзйӧм серти бӧрйӧма этнография нырвизь. [[1953-ӧд во]]ын [[Москва]]ын [[СССР|СССР-са]] наукаяс академиялӧн этнография институтын дорйӧма комияслӧн оланін серти диссертация (веськӧдлысь — Николай Николаевич Чебоксаров). 

[[1961-ӧд во]]ся [[урасьӧм тӧлысь]]ӧдз вӧлӧма младшӧй научнӧй сотрудникӧн, [[1972-ӧд во]]ся [[урасьӧм тӧлысь]]ӧдз — старшӧй научнӧй сотрудникӧн да этнографъяс котырӧн веськӧдлысьӧн. [[Кыв, литература да история институт]]н этнография сектор котыртӧм бӧрын — секторӧн веськӧдлысь ([[1988-ӧд во]]ся [[рака тӧлысь]]ӧдз). [[1988]]—[[1990-ӧд во]]ясӧ уджалӧма старшӧй научнӧй сотрудникӧн, [[1990-ӧд во]]ся [[урасьӧм тӧлысь]] помын мунӧма пенсия вылӧ.

Кулӧма [[1990-ӧд во]]ся [[урасьӧм тӧлысь 28-ӧд лун]]ӧ Сыктывкарын, гуалӧма [[Сыктывдін район]]са [[Сёська (Сыктывдін район)|Сёськаын]].

== Туясян удж ==
Дасьтылӧма доктор ним вылӧ диссертация, но абу удитӧма дорйыны.

== Небӧгъяс ==
* Жеребцов Л.Н. Хозяйство, культура и быт удорских коми в XVIII — начале XX в. ([[1972]])
* Жеребцов Л.Н., Гагарина Ю.А. Быт и культура села ([[1968]])
* Жеребцов Л.Н. Крестьянское жилище в Коми АССР ([[1971]])
* Жеребцов Л.Н. Расселение коми в XV-XIX вв. ([[1972]])
* Жеребцов Л.Н. Историко-культурные взаимоотношения коми с соседними народами. — [[Москва|М.]]: Наука, [[1982]]. — 224 с.

== Ошкапнасъяс ==

== Ӧшмӧсъяс ==
* http://www.komi.com/republic/zherebtsov.asp
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. – [[Сыктывкар]], [[2000]].

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Кулісны 1990-ӧд воясын]]
[[Категория:Туялысьяс]]
[[Категория:Сыктывкар]]
[[Категория:Кыв, литература да история институт]]
