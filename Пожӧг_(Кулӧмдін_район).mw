''' Пожöг''' – [[Коми Республика]]са [[Кулöмдiн район]]ын коми сикт, [[Пожöг овмöдчöмин]]лöн шöрин. 

== Этимология ==
Пожöг ним артмис [[Пожöг (ю)|Пожöг]] ю нимсянь, код бокö и лэптiсны медводз сиктсö.

==География==

Пожöг сикт пукалö [[Эжва (ю)|Эжва]] бокын, шуйга вадорас, 55 км-ын [[Кулöмдiн (сикт)|Кулöмдiн]]сянь катыд, Пожöг ю вомсянь 4 км-ын.

==Олысьяс==

1989 воын сиктас олiс 539 морт. Медваж овъяс: Леканов, Мартюшев, Шахов, Мингалёв.

Кулöмдiн районса олысьяслы – пожöгсаяс, тайö абу сöмын Пожöг сиктсаяс, но и овмöдчöминö пырысь мукöд сиктын олысьяс. А Пожöг овмöдчöминö пырöны: [[Полле]] (Великополье), [[Пожöгдiн]], [[Мале]], [[Вомынъюр]], [[Вомынбöж]], [[Шахсикт]], [[Кекур]]. Водзын ещö татчö жö пыравлiсны [[Вомын]] да [[Сьöдтыдiн]]. Сиктъясас олöмыс кусöма нин, йöз сöмын гожöмнас нин турун пуктiгöн овлöны, а нимтысян нимыд сiдзи абу и вушйöма. И артмöдöны тайö сиктъясыс аслыспöлöс семья, быд «челядьлöн» – аслас ним. Оласног сертиыс. Йöз олан сям серти.

== История ==
Со мый висьталöны историческöй документъяс: 1678 вося переписнöй книгаын пасйöма Пожöг сикт йылысь медводдзаысь: «''Починок Усть-Пожег на устье реки Пожег, тому 2 года, поселился Афонька Васильев''…» Артмö, мый медся важ сиктыс – Пожöг. 

Сы бöрын, 1720 воын, чужöма ''Великополье'' сикт. Медводдза олысьясыс – роч йöз, Пашнинъяс. 44 во ковмис, медым чужисны мукöд пöчинокъяс: ''Кекур'', ''Шахсикт'', [[Габсикт]], ''Вомынъюр'', ''Вомынбöж'', ''Мале'', ''Сьöдтыдiн'', [[Ыба]]. Пожöг да Великопольеын кö медводдза олысьясыс вöлiны роч йöз, то мукöд сикт нимыс коми нога нин, мый ещö öтчыд тöдчöдö, мый олысьясыс – комияс. Видз-му вöдитлöмаöсь да вöравлöмаöсь. Урожайыс омöль вöлöма. Поллесалöн сöмын няньныс абуджык кынмавлöма.
 
Но сиктлöн история оз ло тырвыйööн сиктса '''вичко''' йылысь висьтавтöг. Религия вöлi тöдчана крестьянин олöмын. Вичколöн историяыс Пожöг сиктын зэв дженьыд. Вичко заводитісны лэптыны 1864-öд вося декабрь 31 лунö, а эштöдісны 1869 вося август 23-öд лунö. 1871 воын вöлöстьса правление сетіс 49,5 десятина му, бурöс и лекöс. Мусö сетісны прихожана тшöктöм серти. Но сöмын 17 десятина вылын вöлі позьö гöрны. Вичколы вöлі сетöма ''Троицкöй'' ним. Вичко лэптісны ю дорö матын, и сійö тыдалö став грездсянь. Первой сійö вöлі вöчöма керъясысь, но бöрын лэптісны кирпичысь. Сідз жö лэптісны часовняяс Великопольеын – ''Святого Николая Пречистого'', [[Кырныша]]ын – ''Рождества Пресвятой Богородицы''.

Пожöг вичко историяын вöлі сöмын куим поп. 1869 – 1885 воясö ''Михаил Андреевич Шейтанов''; 1885–1896 воясö ''Александр Сапожников''; 1896–1917 воясö [[Василий Алексеевич Тюрнин]].
1885 воын вичко бердын том поп Александр Сапожников восьтіс первой школа прихожаналы. «[[Вологодскöй Епархиальнöй ведомостьяс|Епархиальнöй ведомостьяс]]» пасйöны: «1887 вося март 3-öд лунö воссис öти класса церковно-приходскöй школа». Сэні велöдісны: лыддьысьны, чистописание, роч кыв, церковно-славянскöй кыв, закон божöй.

==Овмöс да транспорт==

==Культура==

==Тöдчана йöз==

* [[Шейтанов Михаил Öндреевич]] – сиктса медводдза поп (1869-1885)
* [[Сапожников Öльöксан]] – поп, восьтiс сиктас медводдза школа (1887)


== Öшмöсъяс ==

* Жеребцов, И. Л. Где ты живешь: Населенные пункты Республики Коми. Историко-демографический справочник. ― Сыктывкар, 2000. 
* Республика Коми : энциклопедия : в 3 т. ― Сыктывкар, 1997-2000.

==Ыстöгъяс==

[http://www.slideshare.net/guestc3e3f9/ss-1293233 Пожöг да сы гöгöрса сиктъяслöн нимтысян нимъяс]


[[Категория:Коми]]
[[Категория:Коми республика]]
[[Категория:Коми сикт-грезд]]
[[Категория:Эжвайыв]]
