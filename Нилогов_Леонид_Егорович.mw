'''Нилогов Леонид Егорович''' ([[1924]]—[[1996]]) — [[Перым коми кыв|перым коми]] [[Коми гижысьяс анбур серти|гижысь]].

== Олан туй ==
Леонид Нилогов чужӧма [[1924 во]]ся [[17 урасьӧм|урасьӧм тӧлысь 17-ӧд лунӧ]] [[Перым Коми кытш]]ын [[Кӧс район]]са [[Гортлуд (Кӧс район)|Гортлуд]] грездын. [[1938 во]]ын пырӧма велӧдчыны Кудымкарса педагогика училишӧӧ. [[1940 во]]сянь студенталӧма Перымса педагогика институтын. [[1942 во]]ся [[сора тӧлысь]]ын мунӧ Перымса пулемётно-миномётнӧй училишӧӧ да во джын мысти нин веськалӧ фронт вылӧ. Тышкасьӧма Рытыввыв да Рытыв-Лунвыв фронтъясын, ранитчылӧма, контузитчылӧма. [[1945 во]]ся [[тулыс]]нас вӧлӧма нин капитанӧн. Тышъясын бура петкӧдчӧмысь сылы сетлӧмаӧсь Айму вӧсна тышса I тшупӧда орден, «Отвагаысь» медаль да мукӧд награда.

Война бӧрын велӧдӧма, а сэсся веськӧдлӧма школаӧн. Директоралӧма Кудымкарса педагогика училишӧын. Вӧлӧма Велӧдысьясӧс сӧвмӧдан округса институтын веськӧдлысьӧс вежысьӧн, Перым Коми кытшса исполкомын веськӧдлысьӧс вежысьӧн.  

Кулӧма [[1996 во]]ын.  

== Гижан удж ==
Леонид Нилогов серпасасьӧма, гижӧма проза. Йӧзӧдчылӧма округса газет-журналъясын. [[1993 во]]ын сылӧн петавлӧма «Быд кадлӧн аслас чужӧм» висьт чукӧр.

== Небӧгъяс ==
* Пывсян [висьт] // [[Войвыв кодзув (журнал)|«Войвыв кодзув»]]. [[2018 во|2018]]. — 2 №. — Л.б. 70—73.

== Ӧшмӧсъяс ==
* Нилогов Леонид Егорович // [[Войвыв кодзув (журнал)|«Войвыв кодзув»]]. [[2018 во|2018]]. — 2 №. — Л.б. 70.
* [http://kpolibrary.ucoz.ru/publ/pisateli_komi_permjackogo_okruga/nilogov_leonid_egorovich/5-1-0-203 «Менам радейтана библиотека» сайт]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Персоналия:Перымса коми гижысьяс]]
[[Категория:Чужисны 1924 воын]]
[[Категория:Кулісны 1996 воын]]
[[Категория:Айму вӧсна Ыджыд тыш вылӧ ветлысьяс]]
