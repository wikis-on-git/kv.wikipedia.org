'''Linux''' (/ˈlɪnəks/ (listen) ''LIN-əks'') — тайӧ дон босьттӧг да восьса кывъя операционнӧй системаяслӧн чукӧр, коді вужъясьӧ Линукс сьӧлӧмас ([[англия кыв|англияӧн]] — Linux kernel, [[роч кыв|рочӧн]] — Ядро Линукса). Операционнӧй системалысь сьӧлӧмсӧ медводдзаысь петкӧдлӧма йӧзлы Линус Торвальдс [[1991-ӧд во]]ся [[кӧч тӧлысь 17-ӧд лун]]ӧ. Тшӧкыдджыка Линукс пакетируйтӧны Линукс дистрибутивӧ (дженьыдджыка кӧ ''distro-ӧ''). 

Дистрибутив пытшкын эмӧсь Линукс сьӧлӧм да могмӧдан система Мӧвптасыс ([[англия кыв|англаӧн]] — Software, [[роч кыв|рочӧн]] — Программное обеспечение) да библиотекаяс. На пиысь унатор видзӧ аслас подув да сям GNU Project-ысь. Быдсяма Linux дистрибутивъяс босьталӧны-пукталӧны «Linux» кыв асланныс нимъясас, но Донбосьтӧг мӧвптас фонд ([[Free Software Foundation]]) вӧдитчӧ ''[[GNU]]/Linux'' нимнас медым югдӧдны-пасйыны GNU мӧвптаслысь ыджыдлунсӧ. Дерт, та помысь овлӧ сорласьӧм.

Linux дистрибутивъясысь медся ёна мир пасьта разӧдчисны Дэбиэн (Debian), Федора (Fedora) да Убунту (Ubuntu). Дон босьтӧмӧн эм жӧ вузалан дистрибутивъяс, на пиын — Red Hat Enterprise Linux (дженьыдика кӧ — Red Hat) да SUSE Linux Enterprise Server.
