{{Персоналия}}
[[Файл:Мишарина А.П.jpg|300 px|right|thumb|Мишарина Александра Петровна (1946) — коми гижысь <ref>[http://www.nbrkomi.ru/page/1879 Мишарина Александра Петровна Национальнӧй библиотека сайтын]</ref>]] 

'''Мишарина Александра Петровна ''' ([[коми кыв|коми]]ӧн — '''Петыр Саньӧ''', [[1946]]—[[2013 во|2013]]) — [[коми кыв|коми]] [[коми гижысьяс анбур серти|гижысь]].

== Олан туй ==
* [[1946]], [[19 ӧшым|ӧшым тӧлысь 19 лун]] — чужис [[Кӧрткерӧс район]]са [[Ыджыдвидз (Кӧрткерӧс район)|Ыджыдвидз]] [[сикт]]ын.
* [[1968]] — помаліс педагогическӧй училище (ӧні — И. А. Куратов нима Сыктывкарса гуманитарно-педагогическӧй колледж). 
* [[1968]]—[[1974]] — квайт во чӧж велӧдіс чужан сиктас. 
* [[1970]]—[[1972]] — велӧдчис Москваын М. Горький нима Литературнӧй институтын, сэсся — [[Сыктывкарса канму университет]]ын. 
* уджаліс [[Войвыв кодзув (журнал)|«Войвыв кодзув»]] журналын.
* [[2006]] — муніс [[Сыктывкар]]ысь да овмӧдчис [[Ыджыдвидз (Кӧрткерӧс район)|чужан Ыджыдвидз сиктас]].
* [[2013 во|2013]], [[18 сора|сора тӧлысь 18 лун]] — Кувсис Ыджыдвиддзын, гуалӧма сиктса шойна вылас.

== Гижан удж ==
Петыр Саньӧ медводдза кывбуръяссӧ йӧзӧдіс [[Войвыв кодзув (журнал)|«Войвыв кодзув»]] журналын [[1966]] воын.

[[1977]] воын «Куим сьыланкыв» ӧтувъя сборникӧ пырис и сылӧн медводдза «Тэ менам — кок ув му» кывбур чукӧр. Сёрӧнджык вӧлі йӧзӧдӧма «Войвывса дзоридз» ([[1980]]), «Коми муӧй, сьӧлӧмшӧрӧй» ([[1981]]), «Быдмам войвылын» ([[1987]]), «Рытъя сёрни» ([[1991]]), «Сьӧлӧм дой» ([[1996]]) кывбур чукӧръяс.

Татшӧм кывбуръясын кыдзи «Эмӧсь кодзувъяс», «Менам велӧдысьлы», «Медся мича, медся авъя» петкӧдлӧма чужан мулӧн мич да матысса дорӧ шаньлун. Ас гижӧдъясын поэт висьталӧ муслун йылысь, коді и дойдӧ и радлӧ.

Петыр Саньӧ гижӧ сідзжӧ челядьлы: «Машалы козин» небӧг ([[2001]]).

Мишариналӧн кывбуръясыс вӧлі вуджӧдӧма [[роч кыв|роч]], [[венгер кыв|венгер]], [[финн кыв|финн]], [[эст кыв|эст]], [[украина кыв|украина]], [[польша кыв|поляк]], [[немеч кыв|немеч]] да мукӧд [[финн-йӧгра кывъяс]] вылӧ.

Уна кывбур вылӧ лӧсьӧдӧма сьыланкыв: «Сувтны эськӧ пелысьӧн», «Август тӧлысь», «Некод оз веж тэнсьыд муслунтӧ, мамӧ ...» да мукӧд.

Александра Мишарина — Россияса гижысь котырӧ пырысь ([[1990]]).

== Небӧгъяс == 
Гижысь йӧзӧдіс 9 небӧг: <ref>[http://www.nbrkomi.ru/page/1879 Мишарина Александра Петровна]</ref>

=== Комиӧн ===
* Куим сьыланкыв: кывбуръяс / [[Напалков Виктор Егорович|В.Е. Напалков]], [[Некрасов Александр Васильевич|А.В. Некрасов]]. — [[Сыктывкар]]: [[Коми небӧг лэдзанін|Коми кн. изд-во]], [[1977]]. — 160 л.б.
* Тэ менам - кок ув му: [кывбуръяс]. — [Сыктывкар], [1977?]. — 45 л.б.
* Войвыв дзоридз: кывбуръяс / Серпасаліс В.Б. Осипов. — [[Сыктывкар]]: [[Коми небӧг лэдзанін|Коми кн. изд-во]], [[1980]]. — 112 л.б.
* Коми муӧй, сьӧлӧмшӧрӧй: кывбуръяс / Ред. [[Попов Владимир Александрович|В.А. Попов]]; Серпасаліc В.С. Порохоня. — [[Сыктывкар]]: [[Коми небӧг лэдзанін|Коми кн. изд-во]], [[1981]]. —  32 л.б.
* Быдмам войвылын: кывбуръяс / Серпасаліс В.И. Осипов. — [[Сыктывкар]]: [[Коми небӧг лэдзанін|Коми кн. изд-во]], [[1987]]. — 30 л.б.
* Рытья сёрни: кывбуръяс / Серпасаліс Г.Н. Шарипков. — [[Сыктывкар]]: [[Коми небӧг лэдзанін|Коми кн. изд-во]], [[1991]]. —  112 л.б.
* Сьӧлӧм дой: кывбурьяс, нюмсеръяс / Ред. А.В. Тентюков; Серпасаліс Г.Н. Шарипков. — [[Сыктывкар]]: [[Коми небӧг лэдзанін|Коми кн. изд-во]], [[1996]]. —  144 л.б.
* Машалы козин: кывбуръяс, мойдкыв / Ред. А.В. Тентюков; Серпасаліс В.Б. Осипов. — [[Сыктывкар]]: [[Коми небӧг лэдзанін|Коми кн. изд-во]], [[2001]]. —  144 л.б.
* Шань сьӧлӧмӧн сьыла: бӧрйӧм гижӧдъяс / Ред. [[Симпелев Павел Иванович|П.И. Симпелев]]. — [[Сыктывкар]]: [[Коми небӧг лэдзанін]], [[2005]]. — 304 л.б. («Звёзды Севера» серия).
* Чужанінын, гортын: Кывбуръяс  / Ред. [[Симпелев Павел Иванович|П.И. Симпелев]]; Худ. Г.Н. Шарипков. — [[Сыктывкар]]: [[Анбур (небӧг лэдзанін)|ООО «Анбур»]], [[2013 во|2013]]. — 192 л.б.

== Наградаяс ==
* Коми Республикаса канму премиа босьтысь ([[1997]])
* Коми Республикаса нимӧдана уджалысь([[2004]])

== Ӧшмӧсъяс ==
* [http://www.nbrkomi.ru/page/1879 Мишарина Александра Петровна]
* [http://www.webstarstudio.com/portfolio/nonactive/knigark/modules.php-name=Content&pa=showpage&pid=7.htm Коми небӧг лэдзанін]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Ыджыдвидз]]
