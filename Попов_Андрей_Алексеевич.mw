{{Персоналия}}
'''Попов Андрей Алексеевич''' (Ӧльӧк Ӧндрей; [[1903]]—[[1939]]) — [[коми кыв|коми]] [[Коми гижысьяс анбур серти|гижысь]], [[коми литература]] туялысь.

== Олан туй ==
Ӧльӧк Ӧндрей чужӧма [[Вӧлӧгда губерня]]ысь [[Усть-Сысольск уезд]]са [[Немдін (Кулӧмдін район)|Немдін]] сиктын [[1903-ӧд во]]ся [[вӧльгым тӧлысь 12-ӧд лун]]ӧ. Кыдзи зэв бура велӧдчысьлы, Нэмдінса школаысь велӧдысьяс шедӧдасны Ӧндрейлы земскӧй стипендия да мӧдӧдасны водзӧ велӧдчыны Кулӧмдінса высшӧй начальнӧй училищеӧ, кӧні велӧдчас [[1915]]–[[1919-ӧд во]]ясӧ. Училишӧ помалӧм бӧрын уджалӧма велӧдысьӧн. Сэсся уджалӧма [[1930-ӧд во]]ӧдз ВЛКСМ Кулӧмдінса райкомын да Усть-Сысольскӧй укомын, веськӧдлӧма обоноса облполитпросвет отделӧн. [[1929]]–[[1930 во]]ясӧ веськӧдлӧма ВКП(б) Войвыв крайкомлӧн нацмен подотделӧн.

[[1933]]-[[1936]]-ӧд воясӧ велӧдчӧма '''Гӧрд профессура Институтын'''. Куим воӧн вермӧма помавны «Отлично» вылӧ велӧдчӧмсӧ! Тайӧ институтас велӧдчысьяссӧ лыддисны аспирантъясӧн. Нёль морта семьянас Коми представительство общежитиеын 16 кв. метр ыджда жырйын.

Кулӧма [[1939-ӧд во]]ся [[моз тӧлысь]] помын.

== Гижан удж ==
Ӧльӧк Ӧндрей пуктӧма ыджыд пай [[коми литература]] туялӧмӧ, торйӧн нин [[Куратов Иван Алексеевич|Иван Куратовалысь]] творчествосӧ видлалӧмӧ. А.А. Поповӧдз Иван Куратовӧс вӧлі шуӧны Литературнӧй энциклопедияын (1931 во, 5 том) «коми националист и народникӧн», а сылысь поэзиясӧ  — «сентиментальнӧй лирикаӧн». А. Поповлӧн «Важ коми поэзияысь» статьяыс лоӧма подулӧн коми литератураын сылӧн водзӧ туясьӧмъяслы. Нималана туялысь [[Сидоров Алексей Семёнович|Алексей Сидоровкӧд]] ӧттшӧтш сійӧ восьтӧма коми йӧзлы Ивана Куратовлысь творчествосӧ. Йӧзӧдӧма коми литературалы подув пуктысьлысь аддзӧм кывбуръяссӧ [[Войвыв кодзув (журнал)|«Ударник»]] журналын. Коми гижысь да туялысь [[Илля Вась]] пасйӧма, мый Андрей Попов вӧлӧма медводдза туялысьӧн, коді сетӧма ыджыд коми поэтлӧн кывбуръяслы джуджыд анализ. 

Андрей Попов водзмӧстчӧма и литера­турнӧй критикаын («Шуйгавыв» вульгаризаторстволы паныд», «Выль во вылӧ могъяс», «Паськыд эрд вылын» [[ёдоров Геннадий Александрович|Геннадий Фёдоровлӧн]] творчество йылысь). Гижасьӧма коми гижысьяскӧд ([[Доронин Михаил Павлович|М.П. Доронинкӧд]], [[Тима Вень|Тима Венькӧд]] да мукӧдкӧд).

== Ӧшмӧсъяс ==
* [http://nbrkomi.ru/page/3007/ Коми Республикаса вужвойтырлӧн небӧгаин]
* [http://history-x.ru/03/15/065.htm Попов Андрей Алексеевич]
* [[Холопова Диана Григорьевна|Холопова Д.]] Ӧльӧк Ӧндрей да сылӧн семья йылысь // [[Коми му (газет)|Коми му]], [[2003]]. Вӧльгым тӧлысь 11-ӧд лун.
* [[Беляев Геннадий Васильевич|Беляев Г.]] Куратовлы туй писькӧдысь // [[Войвыв кодзув (журнал)|Войвыв кодзув]], [[2003]]. — 10 №. — Л.б. 38-48.
* Андрей Алексеевич Попов (1903-1939) // Писатели Коми: биобиблиографический словарь. — [[Сыктывкар]], [[2001 во|2001]]. — Т. 2. — С. 115-118.

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Немдін сикт овмӧдчӧмин]]
