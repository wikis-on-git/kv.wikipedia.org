{{Персоналия}}
'''Тимушев Андрей Антонович''' ([[1897 во|1897]]—[[1969]]) — [[Комиын Слава ордена тыр кавалеръяс|Комиысь]] [[Слава орден|Слава ордена тыр кавалер]] ([[1944]], [[1945]], [[1945]]).

== Олан туй ==
Андрей Тимушев чужӧма [[Вӧлӧгда губерня]]ын [[Усть-Сысольск уезд]]са (ӧні — [[Коми Республика]]са [[Кулӧмдін район]]ысь) [[Немдін (Кулӧмдін район)|Немдін]] сиктын [[1897 во]]ся [[24 моз|моз тӧлысь 24-ӧд лунӧ]]. Коми. Помалӧма начальнӧй школа. Ветлӧма Медводдза мирӧвӧй тыш вылӧ: повтӧмлунысь сійӧс кыкысь наградитӧмаӧсь Георгиевскӧй крестӧн.

Гражданскӧй война кадӧ джын во служитӧма Колчак армияын, кытчӧ сійӧс мырдӧн мобилизуйтӧмаӧсь. Том красноармееч тышкасьӧма Гражданскӧй война помодзыс уна фронтын, веськавлӧма весиг Кавказӧ.

Войнаӧдз уджалӧма МТС-ын трактористӧн.

=== Айму вӧсна Ыджыд тыш кадӧ ===
Гӧрд Армияӧ вӧлі босьтӧма [[1941 во]]ын ас кӧсйӧм серти, кор сылы вӧлӧма 44 арӧс. Айму вӧсна Ыджыд тышын [[1941 во]]ся [[йирым тӧлысь]]сянь.

Радӧвӧйсянь сійӧ быдмӧма старшӧй сержантӧдз да взводса командирлы отсасьысьӧдз. Веськавлӧма трибунал улӧ, тышкасьлӧма штрафбатын. Коймӧд Слава орденсӧ сетӧмаӧсь [[1945 во]]ын [[19 косму|косму тӧлысь 19-ӧд лунся]] тышысь [[Берлин]] дорӧ матыстчигӧн. Андрей Тимушев вежӧма взводса кулӧм командирӧс, кыпӧдӧма салдатъясӧс тышӧ; асьсӧ вӧлі ранитӧма, но водзӧ на тышкасьӧма.

=== Айму вӧсна Ыджыд тыш бӧрын ===
CCCР-са Вооружоннӧй Вынъясысь воӧма [[1946 во]]ын инвалидӧн госпитальясын дыр куйлӧм бӧрын, уджалӧма Немдінын. Кулӧма [[1969 во]]ся [[10 урасьӧм|урасьӧм тӧлысь 10-ӧд лунӧ]] чужан сиктас.

[[2016 во]]ын А.А. Тимушев йылысь кулӧмдінса журналист [[Лютоев Николай Александрович|Николай Лютоев]] гижӧма да йӧзӧдӧма торъя небӧг — «Кавалер трёх орденов Славы Андрей Тимушев».

== Наградаяс ==
* кык Георгиевскӧй крест.
* [[Слава орден|III тшупӧда Слава орден]] (№ 174509) ([[1944|1944.09.15]]).
* [[Слава орден|II тшупӧда Слава орден]] (№ 11689) [[1945|1945.02.21]]).
* [[Слава орден|I тшупӧда Слава орден]] (№ 912) ([[1945|1945.05.31]]).
* [[Гӧрд Дӧрапас орден]].
* [[Гӧрд Кодзувлӧн орден]].

== Паметь ==

== Ӧшмӧсъяс ==
* [http://www.warheroes.ru/hero/hero.asp?Hero_id=4630 «Герои страны» проектын А.А. Тимушев йылысь]
* [http://www.tribuna.nad.ru/ot-ust-kuloma-do-germanii-proshagal-ryadovoj-andrej-timushev/] ''Санин Т.'' От Усть-Кулома до Германии прошагал рядовой Андрей Тимушев // Трибуна, 2016. Ода-кора тӧлысь 5 лун.
* [[Лютоев Николай Александрович|''Лютоев Н.А.'']] Кавалер трёх орденов Славы Андрей Тимушев. — [[Сыктывкар]], [[2016 во|2016]].

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Айму вӧсна Ыджыд тыш вылӧ ветлысьяс]]
[[Категория:Комиын Слава ордена тыр кавалеръяс]]
[[Категория:Слава ордена тыр кавалеръяс]]
[[Категория:Немдін сикт овмӧдчӧмин]]
[[Категория:Чужисны 1897 воын]]
[[Категория:Кулісны 1969 воын]]
