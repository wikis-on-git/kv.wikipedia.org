{{Персоналия}}
'''Елфимова Анжелика Геннадьевна''' ([[1970]]) — [[коми кыв|коми]] [[Коми гижысьяс анбур серти|поэт]], журналист.

== Олан туй ==
Анжелика Елфимова чужӧма [[Коми АССР]]-ын [[Кӧрткерӧс район]]са [[Маджа (Кӧрткерӧс район)|Маджа]] [[сикт]]ын [[1970-ӧд во]]ся [[ода-кора тӧлысь 27-ӧд лун]]ӧ. Помалӧма Сыктывкарын искусствояс училишеысь хорӧн дирижирование класс ([[1989]]), [[Москва]]ын А.М. Горький нима Литературнӧй институт ([[2007]]). Велӧдчылӧма [[Сыктывкарса канму университет]]лӧн филология да финн-йӧгра факультетъяс вылын ([[1996]]—[[2000]]).

Уджалӧма культура керкаын художествоа веськӧдлысьӧн, челядь видзанінын шылада веськӧдлысьӧн, Маджаса школаын шыладӧ велӧдысьӧн ([[1989]]—[[1999]]), корреспондентӧн Кӧрткерӧс районса «Звезда» ([[1999]]) да республикаса [[Коми му (газет)|«Коми му»]] ([[2000]]—[[2003]]) газетъясын, [[Чушканзі (журнал)|«Чушканзі»]] журналын ([[2003]]—[[2010-ӧд во|2010]]). 

Уджавлӧма [[Коми гижысь котыр]]ын литературнӧй консультантӧн ([[2010-ӧд во|2010]]—[[2014-ӧд во|2014]]), Сыктывкарса коми культура шӧринын художествоа веськӧдлысьӧн ([[2017-ӧд во|2017]]). [[2019-ӧд во]]сянь зільӧ «Чушканзі» журналын.

== Гижан удж ==
Медводз кывбуръяссӧ гижӧма рочӧн, йӧзӧдӧма «Красное знамя» газетын [[1989-ӧд во]]ын. Ёртъясыс коркӧ юалӧмаӧсь, «мыйла кывбуръяссӧ оз гиж комиӧн»? Та бӧрын босьтчӧма гижны сӧмын комиӧн. Коми кывбур чукӧрсӧ медводдзаысь вӧлі йӧзӧдӧма [[1999-ӧд во]]ын «Коми му» газетын. Сы бӧрын нин, кор кутӧма кывны асьсӧ гижысьӧн, мунӧма велӧдчыны А.М. Горький нима Литературнӧй институтӧ.

Кывбуръяссӧ йӧзӧдлӧма ӧтувъя чукӧръясын, [[Войвыв кодзув (журнал)|«Войвыв кодзув»]] да [[Арт (журнал)|«Арт»]] журналъясын, [[роч кыв|рочӧн, вуджӧдӧмӧн]] — «Невский альманах» да «Родная Ладога» журналъясын, «Литературный Санкт-Петербург» да «Литературнӧй газетын», «Инвожо» (Ижкар) журналын.

Анжелика Елфимовалӧн петавлӧма «Аддзысьлытӧдз» ([[2002]]), «Еджыд вӧтъяс» ([[2008]]), «Вемӧсӧн ли вӧтӧн» ([[2010-ӧд во|2010]]) кывбур чукӧръяс. Йӧзӧдчылӧма «Мелiлуныс пыдӧстӧм и помтӧм» ([[2001]]), «Уна рӧма сикӧтш» ([[2002]]), «Возвращение Вяйнемейнена» ([[2002]]), «Пӧлӧзнича пӧвстын» ([[2010|2010]]) да мукӧд сборникын.

Сылысь кывбуръяссӧ вуджӧдӧма [[роч кыв|роч]], [[удмурт кыв|удмурт]], [[эст кыв|эст]], [[англия кыв|англия]] да [[франсуз кыв|француз кывъяс]] вылӧ.

Анжелика Елфимова шедӧдлӧма унасикас премия:
* М. Кастрен котырлысь (Финляндия) премия (журналистика юкӧнын) ([[2002]])
* «Эзысь борд» республикаса литературнӧй премия: «Поэзия» ([[2010-ӧд во|2010]]), «Вуджӧдӧмъяс» ([[2013-ӧд во|2013]]), «Публицистика» ([[2014-ӧд во|2014]]) нимпасъясын.
* Эстонияса рӧдвуж войтыр Программалӧн литературнӧй премия художествоа кывбуръяс юкӧнын ([[2014-ӧд во|2014]])
* «Золотое перо» ставроссияса конкурсын диплом босьтысь «Медбур лирикаа кывбур» ([[2008]]) да «Россияса войтырлӧн медбур кывбуръяс» нимпасъясын ([[2012-ӧд во|2012]])

Комиӧдлӧма «Коми войтыр: культура да история йылысь дженьыд серпаскывъяс» небӧг (Сыктывкар, 2008).

[[Коми гижысь котыр|Россияса гижысь котырӧ]] ([[2005]]) да Россияса журналист котырӧ ([[2004]]) пырысь. 

== Небӧгъяс ==
* Аддзысьлытӧдз: кывбуръяс. — [[Сыктывкар]]: [[Коми небӧг лэдзанін]], [[2002]]. — 190 л.б.
* Вемӧсӧн ли вӧтӧн: Кывбуръяс / Водзкывйыс [[Тимин Владимир Васильевич|В.В. Тиминлӧн]], Ред. [[Симпелев Павел Иванович|П.И. Симпелев]], Серпасаліс Е.М. Коюшева. — [[Сыктывкар]]: [[Коми му (газет)|«Коми му» газет редакция КР АУ]], [[2010-ӧд во|2010]]. — 160 л.б.
* Кык кыв. Два слова: Кывбуръяс. Сборник стихов / Серпасаліс А. Вологжанина. — [[Сыктывкар]]: «Издательский дом Коми», [[2021-ӧд во|2021]]. — 112 с.

== Вуджӧдӧмъяс ==
* Жеребцов И. В. [да мук.] Коми войтыр: культура да история йылысь дженьыд серпаскывъяс / Вуджӧдіс А.Г. Елфимова. — [[Сыктывкар]]: [[Кола (небӧг лэдзанін)|«Кола»]], [[2008]]. — 264 л.б.

== Общественнӧй удж ==
А.Елфимова — [[Коми войтыр (ӧтмунӧм)|«Коми войтыр»]] ӧтмунӧмлӧн Сыктывкарса юкӧнын веськӧдлысьӧс вежысь ([[2011 во|2011]]—[[2015 во|2015]]), «Коми КВН» ӧтмунӧмӧн веськӧдлысь ([[2012 во]]сянь).

== Ӧшмӧсъяс ==
* [http://soyuz-pisateley.komi-nao.ru/persona/elfimova-anzhelika-gennadevna «Коми гижысь» котыр сайтын А.Г. Елфимовалӧн олантуй]
* [https://web.archive.org/web/20160304131750/http://znamyatryda.ru/iz-oblasti-kultury/ya-v-otkrytye-dushi-vhozhu-bez-pregrad-article341.html Коканина Е. Я в открытые души вхожу без преград... // «Знамя труда» газет, 2013 во, вӧльгым тӧлысь 15-ӧд лун]
* ''Малева А.'' Анжелика Геннадьевна Елфимова // Писатели Коми: биобиблиографический словарь: в 2-х т. — [[Сыктывкар]], [[2017-ӧд во|2017]]. — Т. 1: А — Л. — С. 278—281.
* [https://neb.nbrkomi.ru/biografii/id/12 Коми Республикаса вужвойтырлӧн небӧгаин]
* ''Габова А.А.'' Фольклорные жанры и поэзия Анжелики Елфимовой // Вопросы коми филологии: сборник научных статей / Отв. ред. В.М. Лудыкова. — [[Сыктывкар]]: Изд-во Сыкт. ун-та, [[2006-ӧд во|2006]]. — С. 45—50.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1970 воын]]
[[Категория:Коми гижысь]]
[[Категория:Журналистъяс]]
[[Категория:Маджа сикт овмӧдчӧмин]]
[[Категория:Коми гижысь котырӧ пырысьяс]]
