{{Кар-сикт
|Рӧм                     = Рочму
|Коми ним                = Семуков
|Оригинал ним            = Семуково
|Канпас                  = 
|Дӧрапас                 = 
|Му                      = [[Рочму]]
|Статус                  = грезд
|Район ним               = район 
|Регион ним              = республика 
|Район                   = [[Емдін район]]
|Регион                  = [[Коми республика]]
|Сюйӧ                    = 
|Глава                   = 
|Название главы          = 
|Панӧм                   = 
|Медводдза казьтыштӧм    = 1719
|Важ нимъяс              = Керӧс, Семуков-Керас
|Кар                     = 
|Магдебургскӧй инӧд      = 
|Инлыдпасъяс             = {{coord|||N|||E|type:city}}
|Мутас                   = 
|Высота НУМ              = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     =
|Кывъяс                  = [[Коми кыв|коми]], [[Роч кыв|роч]]
|Олысьяс                 = 104
 |Перепись во            = 2007
 |Олысь лыд              = 
 |Агломерация            = 
 |Национал состав        = 
 |Конфессионал состав    = 
|Мусерпас                = 
|Размер карты            =
|Кар мусерпас            = 
|Час кытш                = +3
|Телефон код             = +7 821 34
|Пошта индӧс             = 169051
|Пошта индӧсъяс          = 
|Автомобиль код          = 11, 111 
|Карса лун               = 
|Каръяслӧн мутыслун      = 
|Категория Commons'ын    = 
|Прараметр1 ним          = 
|параметр1               = 
|Сайт                    = 
}}

'''Семуков''' ({{Lang-ru|Семуково}}) — [[Коми республика|Коми Республикаын]] [[Емдiн район|Емдiн районысь]] [[Кӧжмудор сикт овмӧдчӧмин]] улӧ пырысь [[грезд]].

== Ним артмӧм ==
Семуков грезд нимыс, кыдзи юӧртӧны топонимика йылысь туялӧмъясын, артмӧма медводдза олысьлӧн ним серти ([[Семук]] – лелькуйтан формаа [[Сёма]] нимысь) либӧ  сылӧн ов серти  ([[Семуков (ов)|Семуков]]).

Водзджык нимыс грездыслӧн вӧлі ''Керӧс'' либӧ ''Керас''. 1719 воӧ рочӧн гижӧма ''Керес'', а 1873 воын - ''Семуков-Керасское'', сэсся ''Семуково''.

== География == 
[[Файл:Jovtyvis2.JPG|250 px|right|thumb|Ёвты вис Семуков дорын]]
Семуков грезд сулалӧ [[Эжва]] юлӧн шуйгалапӧлын. 

Сиктыс артмӧ некымын юкӧнысь:
* '''Катыдпом'''
* '''Шӧрсикт'''
* '''Кывтыдпом'''

== История ==
Семуков грезд артмӧма коркӧ [[1710 во|1710]] во бӧрын. Ревизия гижӧдын сы йылысь медводдзаысь висьтавсьӧ [[1719 во|1719]] воын. Сэки пӧ Керес грездын вӧлӧма 12 овмӧс. [[1873 во|1873]] во кежлӧ Семуков-Керасскӧй грездыс быдмӧма нин 41 овмӧсӧдз, кӧні олӧма 254 морт. 

[[1872 во|1872]] воӧ сиктын лэптӧмаӧсь [[Микӧла вичко (Семуков)|Микӧла вичко]]. Сійӧ сэсся сотчӧма да, [[1888 во|1888]] воын йӧзыс кыпӧдӧмаӧсь выль пу вичко. Тайӧ жӧ воӧ тані вӧлі восьтӧма [[вичкобердса школа]]. 

XX нэм пансигӧн грездсаяс быдтылӧмаӧсь град выв пуктас, [[картупель]], [[ид]], [[рудзӧг]], этшаджыкӧн – [[зӧр]], [[шабді]], [[пыш]]. Видзлӧмаӧсь [[мӧс]], [[ыж]], [[вӧв]]. Уджавлӧмаӧсь [[кер кылӧдӧм]]ын. Мукӧдыс весиг тасьті-пань, пызан-улӧс вӧчлӧмаӧсь.
 
[[1900 во|1900]] воын татчӧс крестьяна сьӧм вылӧ пӧдрадчик [[Андрей Камбалов]] стрӧитлӧма вичкосӧ кирпичысь. Стрӧйбаыс вӧлӧма куим судта. Коймӧд судтаас кӧлӧкӧльня лӧсьӧдӧмаӧсь. Бронза жынняныс вӧлі некымын пудъя, сылӧн шыыс зэв ылӧдз кылӧма.

XХ нэм заводитчигӧн грездын вӧлі 3 ва мельнича, 2 лавка, 3 кузнеча да и йӧзыс бура олӧмась. А сэсся І  Мирӧвӧй война, октябрьскӧй революция[[1917 во| 1917]] воын эз жӧ кольны бокӧ грездсӧ. Сьӧкыд кад воис, унаӧн тшыгъялісны. Медым сён-юанӧн кокньыдджык вӧлі лӧсьӧдлӧмаӧсь сідз шусяна «комитеты бедноты», Семуковын татшӧмыс тшӧтш жӧ вӧлӧма. [[1919 во|1919 ]] воын капитан [[Н.П. Орлов]]лӧн белогрвардейскӧй отрядыс пыралӧма и Семуковӧ.

20-ӧд воясӧ грездъясын котыртлісны вый да йӧв вӧчан артельяс. 

 [[1929 во|1929]] воӧ Семуковын лоис сельсӧвет. Сэтчӧ пырисны татшӧм грездъяс, кыдзи: [[Кырс]],  [[Заречье]], [[Гажакерӧс]], [[Ипать]], [[Наум]].

XX  нэмса 30-ӧд воясӧ заводитчис коллективизация. Семуковын вӧлі котыртӧма [[«Ильич»]] да [[«12-й Октябрь»]] колхозъяс. Найӧс [[1940 во | 1940]] воӧ йитісны [[«Ильич»]] колхозӧ. 

Коллективизациякӧд ӧттшӧтш йӧзсӧ кулачитісны, мырддьылісны налысь керкаяс, скӧт, став эмбурсӧ. 

30-ӧд вояс шӧрын йӧзыс пӧшти нин ставныс пырисны колхозъясӧ. Олӧмыс бурлань кутіс мунны, колхозъяс сӧвмисны-ёнмисны, медводдза тракторъяс лоисны. Но [[1941 во | 1941]] воын заводитчис Айму вӧсна Ыджыд тыш. Войналӧн медводдза лунсянь заводитчис мобилизация. Война дырйи фронт вылӧ муніс 152 морт, на лыдын и 13 нывбаба. Унджыкыс на пиысь пуктісны юрнысӧ чужан му дорйигӧн либӧ юӧртӧг вошисны. А тайӧ кадӧ сиктын став уджсӧ вӧчисны нывбабаяс, пӧрысь йӧз да челядь. Найӧ и тракторъяс вылын уджалісны, сплавын и вӧрын. Сиктса йӧз оборона фондӧ и сьӧм и сёян-юан сетлісны, ыстісны фронт вылӧ шоныд паськӧм. Война помассьӧмсӧ ставныс ӧтвылысь пасйисны, сьылісны-йӧктісны да такӧд ӧттшӧтш и шогсисны пӧгибнитӧмаяс вӧсна.  

[[1957 во | 1957]] воын [[«Ильич»]] колхоз пырис сӧмын на котыртӧм [[«Усть-Вымский» совхозӧ]],  колхозникъяс лоисны совхозын уджалысьясӧн. Тайӧ кадсянь налы удждон кутісны мынтыны, а таӧдз йӧзыс трудодень вылӧ уджалісны. 

[[1966 во | 1966]] воын котыртлісны [[«Коквицкий» совхоз]] да Семуков лоис I юкӧнлӧн шӧринӧн. 

XX нэмса 60-80-ӧд воясӧ Семуковын вӧлі сельсӧвет, совхоз юкӧнлӧн контора, скӧт видзан кык ферма, гараж, конюшня, доручасток, 2 лавка, пекарня, ичӧт школа, челядьӧс видзанін, ФАП, пошта. 80-ӧд вояс помын сиктын нуӧдісны асфальт туй. 

Ӧнія кадӧ сиктын школа нин челядьӧс видзанін, пошта абу, уджалӧ лавка, доручасток, клуб да туристическӧй база, кытчӧ волӧ шойччыны районса челядь.

== Юралӧм ==

Семуков грезд пырӧ Кӧжмудор сикт овмӧдчӧминӧ.

==Йӧз==

=== Олысь лыд ===
{| class='standard' style='text-align: center;'
! colspan=6 | Вояс да олысь лыд
|- class='bright'
! [[1926]]
! [[1970]]
! [[1979]]
! [[1989]]
! [[2000]]
! [[2007]]
|-
| 
| 
| 
| 
| 
| 104
|}

=== Медводдза овъяс ===
Медводдза олысьяслӧн овъясыс вӧліны: Семуков, [[Оузов]], [[Челпанов]], [[Жданов]], [[Рогов]], [[Матвеев]], [[Одинцов]]. 

== Культура ==
Грездын эм Культура керка.

== Фольклор ==

== Велöдöм ==
Грездын школа нин челядьӧс видзанін абу. Грездса челядь велӧдчӧны [[Кӧжмудор (Емдін район)|Кӧжмудор]] сиктса шӧр школаын.

== Тöдчана йöз ==

Семуковын чужлісны да олісны татшӧм нималана йӧз, кыдзи:
[[Матвеев Степан Васильевич]] — Семуковын ичӧт школаса велӧдысь, Коми АССР-са нимӧдана велӧдысь. Сійӧс наградитлӧмаӧсь Ленин  да Уджвывса Гӧрд Знамя орденъясӧн. Семуковын чужлӧма генерал-полковник [[Одинцов А.И.]] Генерал-полковникӧс наградитлӧмаӧсь Гӧрд Знамя вит орденӧн.

== Тöдчана эмторъяс ==

[[1872 во | 1872]] воын сиктын лэптісны Микӧла вичко. Но сійӧ сотчылӧма да та вӧсна [[1888 во | 1888]] воын кыпӧдлісны пуысь выль вичко. Тайӧ жӧ воын сэн восьтлӧмаӧсь вичкобердса школа. 
 
[[1900 во | 1900]] воын вичкоӧ волысьяслӧн сьӧм вылӧ пӧдрядчик Андрей Камбалов  стрӧитлӧма вичкосӧ кирпичысь. Стрӧйбаыс вӧлӧма куим судтаа. Коймӧд судтаас кӧлӧкӧльня вӧлӧма, некымын пудъя бронза кӧлӧкӧллӧн шыыс зэв ылӧдз кылӧма.

Революция бӧрын вичкосӧ тупкисны, иконаяссӧ сотӧмаӧсь, но мукӧдсӧ сиктса йӧз вермӧмаӧсь гортаныс нуны да дзебны. Кӧлӧкӧлсӧ войнас шедӧдӧмаӧсь , взорвитӧмаӧсь кытчӧкӧ нуӧмаӧсь. Кык вылысса судтасӧ кирпичьяс вылӧ разьӧмаӧсь, а улысса судтасӧ колхозлы склад улӧ сетӧмаӧсь.

А [[1954 во | 1954]] воын клуб восьтісны сэтчӧ. Дыр кад чӧж вичкоын сиктса йӧз йӧктісны-гажӧдчисны, кино видзӧдісны. 

Ӧнія кадӧ вичкоын службаяс нуӧдісны. А некымын во сайын вичкосӧ выльмӧдісны-дзоньталісны, зарни купол сувтӧдісны.


Сідзжӧ грездын эм Айму вӧсна Ыджыд тшын усьӧмаяслы памятник, генерал- полковник Александр Иванович Одинцовлы мемориальнӧй плита.

== Öтуввез ==
== Öшмöсъяс ==
* [[Жеребцов Игорь Любомирович|''Жеребцов И.Л.'']] Где ты живешь: Населенные пункты Республики Коми. Историко-демографический справочник. — [[Сыктывкар]], [[2000]].
* Республика Коми: Административно-территориальное деление на 1 августа 1992 г. Издание пятое. — [[Сыктывкар]], [[1992]].
* Республика Коми: Энциклопедия. — [[Сыктывкар]], [[1997]]—[[2000]]. — Т. 1—3.

{{stub}}

[[Категория:Коми сикт-грезд]]
[[Категория:Кӧжмудор сикт овмӧдчӧмин]]
