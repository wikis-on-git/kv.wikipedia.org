{{Персоналия}}
'''Грибова Любовь Степановна''' ([[1933]]-[[1986]]) – этнограф, [[коми]] да [[Коми-Пермякъяс|перымса коми]] войтырлысь оласног [[туялысь]], история наукаясса кандидат ([[1969]]).

==Олан туй==
* [[1933]], [[15 моз|моз тӧлысь 15 лун]] – чужис [[Перым обласьт]]ын [[Кӧч район]]са [[Ыджыд Кӧч]] сиктын.
* [[1940]] – помаліс [[Кӧч]] сиктса шӧр школа.
* [[1952]] – эштӧдіс [[Кудымкар]]са велӧдысьяслӧн институтын. Уджаліс Кӧч районса [[Ӧтӧпка (Кӧч район)|Ӧтӧпка]] да [[Петукӧв (Кӧч район)|Петукӧв]] школаясын. 
* [[1956]] – пондіс велӧдчыны историкӧ [[Мӧсква]] университетса этнография кафедра вылын. Велӧдчигас ветліс нёль научнӧй экспедицияӧ. 
* [[1961]] – уджалӧ [[Сыктывкар]]ын [[СССР наукаяс академиялӧн Коми филиал]]ын этнография да археология юкӧнын улыс тшупӧда туялысьӧн. Кык во мысти босьтчӧ туявны [[Коми-Пермякъяс|перым коми]] этнография серти тема ("Историческая традиция в быту и духовной культуре коми-пермяков"). 
* [[1967]] – помаліс [[СССР]]-са наукаяс академиялӧн Коми филиалын [[аспирантура]] (заочнӧя).
* [[1969]], [[ода-кора]] – [[М.В. Ломоносов нима Москваса университет]]ын дорйис история наукаясса кандидат ним вылӧ диссертация ("Историческая традиция в народном искусстве коми-пермяков").
* [[1975]] – [[Кыв, литература да история институт]]ын этнография секторын вылыс тшупӧда туялысь.
* [[1986]], [[12 йирым|йирым 12 лун]] – кувсис Сыктывкарын.

Любовь Грибова пуктіс ассьыс пай и перым коми литератураӧ. [[Перым коми кыв|Коми]]ӧн сійӧ гижис «Чудитчӧ» пьеса да кымынкӧ статья.

== Уджъяс. Небӧгъяс ==
Л.С. Грибова гижис 50 сайӧ удж, на пиысь 34 – йӧзӧдӧма. На лыдын:
* Пермский звериный стиль: Проблемы семантики. – М.: Наука, [[1975]]. 
* Декоративно-прикладное искусство народов коми. – М.: Наука, [[1980]]. 
* Лыдпасы - счетная графика коми // Традиции и новации в народной культуре коми. – Сыктывкар, [[1983]]. – С. 79-88;
* Народное искусство коми / Л. С. Грибова, [[Савельева Элеонора Анатольевна|Э. А. Савельева]]. – М., [[1992]].
* Новая жизнь древнего искусства
* Историческая традиция в современном народном искусстве коми-пермяков
* Традиционная резьба на сельских постройках коми-пермяков
* П.И.Субботин-Пермяк

==Ӧшмӧс==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. – Сыктывкар, 2000. – 212 с.
* http://enc.permkultura.ru/showObject.do?object=1803968073

[[Категория:Персоналия анбурӧд]]
[[Категория:Персоналия:Коми]]
[[Категория:Персоналия:Перым коми]]
[[Категория:Туялысьяс]]
[[Категория:Кыв, литература да история институт]]
