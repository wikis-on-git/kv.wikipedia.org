'''Сигудӧк''' — [[Коми Республика]]ын сьыланкыв да йӧктӧмлӧн образцовӧй челядь ансамбль, коді уджалӧ содтӧд тӧдӧмлун сетан республикаса шӧрин бердын. Лӧсьӧдӧма [[1966]] воын.

== История ==
Сыктывкарса том йӧзлысь «Сигудӧк» ансамбль лӧсьӧдӧм йылысь шуӧмсӧ вӧлі вынсьӧдӧма [[1966 во]]ся [[14 кӧч|кӧч тӧлысь 14-ӧд лунӧ]] Коми АССР-са профессионально-техническӧй велӧдӧмлӧн управлениеса коллегия дырйи.

Концертъясӧн ансамбль вӧлі [[Коми Республика]]са быд районын да карын, [[Россия]]са уна карын ([[Воронеж]], [[Псков]], [[Рязань]], [[Владимир (кар)|Владимир]], [[Пермь]], [[Киров (Киров обласьт)|Киров]], [[Москва]], [[Кисловодск]], Жуковский и с.в.), суйӧр сайын ([[Польша]], [[Болгария]], [[Югославия]], [[Ыджыд Британия|Англия]], [[Молдова]], [[Франция]], [[Финляндия]], [[Германия]], [[Америка]], [[Индия]], [[Непал]]). Уна сюрс видзӧдысь вермис тӧдмасьны коми войтырлӧн аслыспӧлӧ искусствоӧн – сьылӧмӧн, йӧктӧмӧн да шыладӧн.

[[1993]] воын «Сигудӧк» ӧтувтісны Школабӧрса быдтӧмлӧн республикаса шӧринкӧд (ӧні — «Содтӧд тӧдӧмлун сетан республикаса шӧрин»).

[[2004]] воын вылыс художественнӧй тшупӧдысь да сьылан сямысь, челядькӧд да томуловкӧд  ыджыд удж нуӧдӧмысь сьыланкыв да йӧктӧмлӧн «Сигудӧк» ансамбльлы, коді уджалӧ содтӧд тӧдӧмлун сетан республикаса шӧрин бердын, вӧлі сетӧма «Образцовый детский коллектив» ним.

[[2012 во]]ся [[28 косму|косму тӧлысь 28-ӧд лунӧ]] [[Сыктывкар]]ын Искусствояс гимназиаын вӧлі концерт, мый сиисны сьыланкыв да йӧктӧмлӧн «Сигудӧк» образцӧвӧй ансамбльлӧн 45 вося юбилейлы. Таӧдз вит во чӧж ансамбль эз кыв некӧн.

Ансамбльлӧн репертуарын — коми шылад тэчысьяслӧн сьыланкывъяс, [[фольклор|коми фольклор]] подув вылын тэчӧм сьыланъяс, комий йӧзкостса йӧктӧмъяс. Медтӧдчана номерыс «Кӧр видзысьяс» йӧктӧм.

Челядь дырйи «Сигудӧкын» йӧктывлӧма сідзжӧ Коми Республикаса экономика сӧвмӧдӧм министр Антон Фридман.<ref>[https://web.archive.org/web/20130227144318/http://finugor.ru/node/23429 В Коми после 5-летнего перерыва возродился ансамбль «Сигудöк» // «Финугор» сайт, 2012 во, ода-кора тӧлысь 4-ӧд лун]</ref>

[[2012 во]]ся йӧзкостса сьыланкывъяс асшӧра сьылысьяслӧн «Завалинка» Ставроссияса фестивальын «Сигудӧк» ансамбль босьтіс 3-ӧд места «Стилизованнӧй йӧзкостса сьыланкывъяс сьылӧмысь» нимпасын.<ref>[https://web.archive.org/web/20130605150202/http://syktyvdin.ru/page/429/ «Завалинка» фестиваль 2012 воын (рочӧн)]</ref>

== Веськӧдлысьяс ==
* [[1966]] воын том йӧзлысь самодеятельнӧй коллективӧн кутіс веськӧдлыны Петр Авраамович Шеер.
* [[1969]] воын ансамбльӧн директораліс Тамара Петровна Машукова.
* [[1972]] воын ансамбльӧн веськӧдлысьӧн лоис Коми АССР-са культураын нимӧдана уджалысь Николай Александрович Губин.
* [[1973]] восянь ансамбльын медшӧр балетмейстер — Коми АССР-са нимйӧза артистка Тамара Николаевна Борисова, коді уджаліс коллективас 20 воысь дырджык.
* [[1982]] восянь ансамбльын директор — Любовь Дмитриевна Жукова.
* [[1994]] воын художественнӧй веськӧдлысьӧн, а сэсся и директорӧн лои Андрей Юрьевич Брызгалов, оркестрӧн веськӧдлысьӧн — Валерий Александрович Волохов.
* [[1997]] восянь ансамбльын художественнӧй веськӧдлысь — Ирина Николаевна Поповцева.
* [[2006 во]]ын сьыланкыв да йӧктӧмлӧн «Сигудöк» образцовӧй ансамбльын  художественнӧй веськӧдлысьӧн лои Елена Рудольфовна Казакова, коді ӧні веськӧдлӧ «Сигудӧкӧн». Ансамбльын сідзжӧ уджалӧны: хормейстер Наталья Ливериевна Уляшева, оркестрын дирижёр Сергей Викторович Гусев, педагог-репетитор Екатерина Михайловна Денисова, паськӧм жырйӧн веськӧдлӧ Наталья Витальевна Савина.

== Ансамбль нимӧдысьяс ==
* Александр Брагин — Коми Республикаса нимйӧза артист, [[Асъя кыа (ансамбль)|«Асъя кыа»]] канму ансамбльса балетын сьылысь
* Людмила Васильева — балса йӧктӧмъяслӧн ансамбльӧн веськӧдлысь  ([[Улыс Одес (Сосногорск район)|Улыс Одес]] посёлок)
* Елена Казакова — сьыланкыв да йӧктӧмлӧн «Сигудöк» образцовӧй ансамбльын  художественнӧй веськӧдлысь
* Владимир Коснырев — «Асъя кыа» канму ансамбльса хорын сьылысь
* Татьяна Минченко — Коми Республикаса нимӧдана артистка, Коми республикаса филармониаын концерт уджтасъяс нуӧдысь
* Надежда Наркевичус — «Магия» ансамбльӧн веськӧдлысь ([[Москва]])

== Видзӧдӧй тшӧтш ==
* [[Сигудӧк (шылад инструмент)|Сигудӧк]] — коми йӧзкостса шылад инструмент

== Ӧшмӧсъяс ==
* [http://komikz.ru/news/culture/?id=6305 «Сигудöк» вернулся! // «Красное знамя» газетлӧн сайт, 2012 во, ода-кора тӧлысь 2-ӧд лун]

== Ыстӧдъяс ==
<references/>

[[Категория:Коми культура]]
[[Категория:Ансамбльяс]]
