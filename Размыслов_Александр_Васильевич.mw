'''Размыслов Александр Васильевич''' ([[1927]]—[[1994]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Александр Размыслов чужис [[Коми (Зыряна) асвеськӧдлан обласьт]]ысь [[Сыктывдін район]]са [[Сотчӧмвыв (Сыктывдін район)|Сотчӧмвыв]] грездын [[1927]] воын.

17 арӧсаӧн муніс [[Айму вӧсна Ыджыд тыш]] вылӧ. Тышкасис [[Литва]]ын. [[1945 во]]ся [[24 лӧддза-номъя|лӧддза-номъя тӧлысь 24-ӧд лунӧ]] восьлаліс [[Москва]]ын Гӧрд изъэрд вывті Победа парад дырйи. Сизим во служитіс погранзаставаын да  морпогранохранаын. [[Сыктывкар]]ӧ воӧм бӧрын уджаліс могмӧдан органъясын, некымын во шопераліс дзоньвидзалун Министерствоын.

Куліс [[1994 во]]ся [[27 кӧч|кӧч тӧлысь 27-ӧд лунӧ]].

== Гижан удж ==
Александр Размыслов гижис проза. Сылӧн петавліс ӧти небӧг «Курыд зарава» ([[1993]]), кытчӧ пырисны кык повесьт («Курыд зарава», «Косьмывтӧм синва») да 9 висьт. 

Небӧгкӧд ӧткодь нима повесьт йылысь сійӧ гижис: «''Ме быдми [[Эжва]] берег дорын. Войнаӧдзыс на аддзылі мӧдлапӧлын Пычимса спецпереселенечьяслысь сьӧкыд оласногсӧ. Сэки, дерт, ме унатор на эг гӧгӧрво. Та йылысь заводитлі гижны война бӧрас, но ме пыр жӧ веськалі сідз шусяна диссидентӧ, талун-ӧ-аски арестуйтан списокӧ''.

''МГБ эз узь! «Специалистъяс» гусьӧгн кыйӧдчисны, чукӧртісны налы колана «юӧръяс» ме йылысь. Но воис кад, и ме век жӧ «Курыд зарава» повестьын водзӧссӧ мынті, олӧмӧ пӧрті ассьым кӧсйӧмӧс — НКВД-са комендант Скобелевӧс (сідзкӧ и став системасӧ) вӧйті-меститі нюр пыдӧсӧ, бур йӧз водзас петлывтӧм вылӧ''».<ref>Авторсянь // Размыслов А.В. Курыд зарава: повестьяс, висьтъяс. — Сыктывкар, 1993. — Л.б. 3.</ref>

== Небӧгъяс ==
== Ӧшмӧсъяс ==
* [http://history-x.ru/03/16/007.html Размыслов Александр Васильевич]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Паль сикт овмӧдчӧмин]]
