'''Ошкö-бабö''' — [[Коми-Зыряна|коми вöйтыр]]лöн важся йöзкостса ворсöм.

Ворсöм нимъяс: «Ошкö-бабö» ([[Нёбдiн]]), «Ошкысь ворсöм» ([[Одыб]], [[Сизяыб]]), «Ош гуöн ворсны» ([[Латьюдiн]]).

Бöрйöны ворсысьяс пиысь куталысьöс, кодi лоö «[[Ош|ошкöн]]», мукöдыс — «вотчысьяс». Ворсны позьö ывлаын и гортын: ворсöны кö ывлаын, «ош» пырö гуранö да лажыньтчö, керкаын кö — пидзöсчанясьö, и сiйöс вевттьöны пасьöн. Ворсысьяс ветлöдлöны сы гöгöр, копрасьöны — петкöдлöны вотчöм, да сьылöны:

''Ошкö-бабö, ошкö-бабö,

Чöдтö вотам, пувтö öктам,

Бур вотöссö босьтам,

Лёк вотöссö чöвтам.''

Та бöрын кутасьысь уськöдчö кыявны пышъялысьясöс. Шедöм ворсысь лоö «ошкöн».

[[Категория:Ворсӧм]]
