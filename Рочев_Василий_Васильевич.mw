{{Персоналия}}
'''Рочев Василий Васильевич''' ([[1980-ӧд во|1980]]) — лызьӧн коми котралысь, ставмирса чемпион, тӧвся Олимпиада ([[Турин]], [[2006]]) дырйи ыргӧн медаль шедӧдысь. Россияын лыжиӧн котралӧмысь спортса нимӧдана мастер.

Лыжиӧн котралысь семьяысь: батьыс — лызьӧн нималана коми котралысь, Олимпиадаса чемпион [[Рочев Василий Васильевич|Василий Павлович Рочев]], мамыс — тӧвся Олимпиадаын зысь медаль шедӧдысь [[Рочева Нина Петровна|Нина Петровна Рочева (Селютина)]], чой-вокыс да гӧтырыс, моньясыс сідзжӧ лыжиӧн котралысьяс. Тшӧкыдджыка шуӧны «томджык Василий Рочев».

== Олан туй ==
Василий Рочев чужӧма [[1980-ӧд во]]ся [[йирым тӧлысь 23-ӧд лун]]ӧ [[Коми АССР]]-са [[Сыктывкар]]ын. Помалӧма Сыктывкарын 38-ӧд №-а шӧр школа ([[1997-ӧд во|1997]]), Россияса юстиция министерство бердын право да экономикаысь Рязаньса институт ([[2001]]).

== Семья ==
* Гӧтырыс — лызьӧн нималана котралысь, Олимпиадаса чемпион [[Чепалова Юлия Анатольевна]]. Быдтӧны вит челядьӧс: Олеся ([[2003]]), Васелина ([[2007]]), Василий ([[2012-ӧд во|2012]]), Павел ([[2015-ӧд во|2015]]), Алексей ([[2018-ӧд во|03.02.2018]]).

== Вермӧмъяс ==
Медводз Василий пырӧдчӧма конькиӧн исласьӧмӧ. [[1992-ӧд во]]ся [[гожӧм]]ын нималана бать-мамыс сійӧс сетӧмаӧсь '''Олимпиада резерва челядьлы да томуловлы спорт школаӧ''' А. П. Кузнецов тренер дорӧ, мӧд во вуджӧма Ф. П. Сметанин дорӧ.

[[1998-ӧд во]]ын [[Сыктывкар]]ын В. Рочев шедӧдӧма 2 да 3 местаяс юниоръяс пӧвстын ставроссияса чемпионатын. [[2000-ӧд во]]ын юниоръяслӧн ставмирса чемпионат дырйи лоӧма чемпионӧн (эстафета котӧртӧмын 4х10 км) да эзысь медаль шедӧдысьӧн (30 км классика стильӧн котӧртӧмын).

Некымын во чӧж вӧлӧма россияса лызьӧн котралысь мужичӧй командаын капитанӧн. Сы бӧрын, кыдзи командаысь муніс да кутіс асшӧра дасьтысьны аслас бать да тренер В. П. Рочевкӧд, сы кыдди капитанавны кутӧма Николай Панкратов.

=== Россияса чемпионатъяс ===
* [[2007-ӧд во]]ын шедӧдӧма 1-дз места Россияса чемпионатын

=== Ставмирса чемпионатъяс ===
* [[2005-ӧд во]]ын спринтын чемпион (Оберстдорф, [[Германия]]), эстафетаын бронза (Николай Панкратов, Евгений Дементьев да Николай Большаковкӧд).
* [[2007-ӧд во]]ын кыкысь шедӧдӧма мӧд места ставмирса чемпионатын (Япония, Саппоро): командаса спринт (Николай Мориловкӧд) да эстафета (Николай Панкратов, Александр Легков да Евгений Дементьевкӧд). Тренерӧн сэки вӧлӧма Юрий Викторович Бородавко.[https://www.prosport11.ru/news/8144/ 
Василию Рочеву 40 лет! // Про спорт11 (2020.10.23-ӧд лун; рочӧн)]

=== Олимпиада ворсӧмъяс ===
* [[Тӧвся Олимпиада ворсӧмъяс (2002)|XIX-ӧд тӧвся Олимпиада ворсӧмъясын]] [[Солт-Лейк-Сити]]ын [[2002-ӧд во]]ын 30 км котӧртӧмын босьтӧма 15-ӧд места.
* [[Тӧвся Олимпиада ворсӧмъяс (2006)|XX-ӧд тӧвся Олимпиада ворсӧмъясын]] [[Турин]]ын [[2006-ӧд во]]ын призёр: спринт-эстафета 6х1,4 км — 3-ӧд места (Иван Алыповкӧд); 15 км классика стильӧн — 4 места, эстафета 4х10 км — 6 места, спринт 1,4 км свободнӧй стильӧн — 11 места.

== Тренер удж ==
== Депутат ==
Вӧлӧма Сыктывкар карса сӧветын депутатӧн («Ӧтувъя Россия» ютырса список серти) (—[[2016-ӧд во|2016]]).

== Ошканпасъяс ==

== Ӧшмӧсъяс ==
* [https://www.prosport11.ru/athletes/5/ Про Спорт11]
* [https://www.nbrkomi.ru/str/id/35/3693/ Коми Республикаса Вужвойтырлӧн небӧгаин]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Комиын лызьӧн котралысьяс]]
[[Категория:Россияын лызьӧн котралысьяс]]
[[Категория:Олимпиада ворсӧмъясын вермысьяс]]
[[Категория:Сыктывкар]]
