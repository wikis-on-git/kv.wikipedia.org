{{Персоналия}}
'''Тимин Владимир Васильевич ''' ([[коми кыв|коми]]ӧн – '''Игӧ Вась Володь'''; [[1937]]—[[2015 во|2015]]) — нималана [[коми кыв|коми]] [[коми гижысьяс анбур серти|гижысь]], [[Коми Республикаса нимйӧза гижысь]] ([[2006]]).

== Олан туй ==
Владимир Тимин чужӧма [[1937 во]]ся [[2 сора|сора тöлысь 2 лунӧ]] [[Сыктывдін район]]ысь [[Паджга сикт овмӧдчӧмин]]ӧ пырысь [[Гаръя (Сыктывдін район)|Гаръя]] [[грезд]]ын. [[1958 во]]ын помалӧма [[Печора]]са ювывса техникум да гожöмнас уджалiс «Волховстрой» пароход вылын механиклöн мöд отсасьысьöн.  [[1958]]–[[1962 во]]ясӧ служитӧма Сöветскöй армияын, кöнi помалӧма механикъяслысь военно-авиационнöй школа да водзö служитӧма ракетнöй часьтъясын.

[[1962 во]]ын пырӧма уджавны [[СССР-са наукаяс академия]]ö (öнi – [[Коми наука шӧрин]]) приборъяс серти механикöн. Тöлысь мысти индӧмаӧсь электрооборудование серти инженерöн да экспериментальнöй мастерскöйясын начальникöн. [[1963 во]]ын уджысь орöдчытöг пырӧма велöдчыны [[Коми канмуса педагогика институт]]ысь роч кыв да литература факультетö. [[1965 во]]ын вуджӧма уджавны СССР-са наукаяс академиялöн кыв да литература юкöнö — фольклор секторö. Фольклор экспедицияöн ветлӧма [[Ву]], [[Усва|Уса]] да [[Косью]] пöлöнса сиктъясö. Ветлӧма командировкаö [[Таллинн]]ö да [[Тарту]]ö, кывзӧма университетын лекцияяс.

Академияын уджалiгöн некымын во чöж дикторалӧма республикаса радиоын. Уджалӧма Печора карын энергопоезд вылын электрооборудование серти специалистöн.
Директоралӧма [[Сыктывдін район]]ысь [[Зеленеч (Сыктывдін район)|Зеленеч]] сиктса школаын. Уджалӧма телевидениелöн Сыктывкарса студияын ыджыд да медшöр редакторöн, [[Коми небöг лэдзанiн]]ын медшöр редакторӧн, Республикаса Госкомиздатын (öнi — печать агентство) веськöдлысьӧн, [[Войвыв кодзув (журнал)|«Войвыв кодзув»]] журналын медшöр редакторӧн.

Дыр кад чӧж вӧлӧма Коми Республикаса Гижысь котыр правлениелöн веськöдлысьöс вежысьӧн.

Кулӧма [[2015 во|2015 вося]] [[25 вӧльгым|вӧльгым 25-ӧд лунӧ]] [[Сыктывкар]]ын.<ref>[http://www.komiinform.ru/news/129581/ Умер Народный поэт Республики Коми Владимир Тимин (2015.11.26; рочӧн])</ref>

== Гижан удж ==
Кывбуръяс гижны босьтчис Печораса техникумын на. Школаын, техникумын да армияын В.Тимин вöлi лэдзö стенгазетаяс да литературнöй альманахъяс, кöнi и вöлi йöзöдöны сылысь медводдза гижöмторъяссö.

Медводдза кывбурсö йöзöдiс [[1963]] воын [[Войвыв кодзув (журнал)|«Войвыв кодзув»]] журналын, кор вöлi нин дась гижысьöн. Кывбурыслöн нимыс – «Пöрысь вöв». Сёрöнджык коми гижысь [[Козлова Елена Васильевна|Елена Козлова]] гижис, мый Владимир Тимин пырис коми литератураö «Пöрысь вöв» вылын. 

Гижан уджын эз тэрмöдлы асьсö. Гижысьлöн «Туйын да гортын» медводдза кывбур чукöр петiс [[1971]] воын – пöшти дас во мысти. Выль кывбур чукöръяс («И öтнам, и йöзкöд» ([[1979]]), «Йöзлань чужöмöн» ([[1987]])) петкöдлiсны сылысь гижан сям кыпöдöмсö.

«Мича Ёма» кывбур чукӧрысь [[1997 во]]ся [[29 вӧльгым|вӧльгым тӧлысь 29 лунö]] Матиас Кастрен котыр сетiс Владимир Тиминлы литератураысь премиа ([[Финляндия]]). Автор лои медводдзаöн, кодлы сетiсны тайö премиасö финн-йöгра гижысьяс пöвстын.

[[1997]]—[[1998]] воясын «Войвыв кодзув» журнал йöзöдiс Тиминлысь «Эжва Перымса зонка» повесьт. [[2000]] воын повесьтсö йöзöдöма торъя небöгöн, а [[2001]] воын нин [[Коми небöг лэдзанiн]]ын петiс роч кыв вылö вуджöдöмöн «Мальчик из Перми Вычегодской» ним улын. Вуджöдчысьыс — коми гижысь [[Габова Елена Васильевна|Елена Габова]]. Челядьлы лöсьöдöм историческöй повесьтысь Владимир Тиминлы сетöма Иван Куратов нима канмуса премиа. [[Роч кыв|Роч вылысь]] [[2006 во]]ын [[Арво Валтон]] повесьтсö вуджöдöма сiдзжö [[эст кыв]]йö. [[2016 во]]ын [[Паула Кокконен]] повесьтӧ [[фин кыв]]йӧ вуджӧдӧма веськыда коми гижӧдсьыс «Tikö. Vähä-Permin poika» ним улын.<ref>Тикӧ — Эжва Перымса зонка // Йӧлӧга. 2016 во, лӧддза-номъя толысь 3-ӧд лун, 22 №</ref>

[[2011 во]]ын Владимир Тиминлӧн «Важ пӧльяслӧн му вылын» небӧг шуӧма [[2011 во]]ся медбур небӧгӧн («коми кыв вылын» нимпасын).

Владимир Тиминлысь гижöдъяссö вуджöдöма [[роч кыв|роч]], [[украина кыв|украина]], [[эст кыв|эст]], [[венгер кыв|венгер]] да мукöд кыв вылö. Вуджӧдчысьяс: [[Попов Андрей Гелиевич|Андрей Попов]], [[Габова Елена Васильевна|Елена Габова]], Александр Суворов, Юрий Ионов, Надежда Мирошниченко, Александр Алшутов, Глеб Пагирев, Евгения Измайлова, Андрей Канев, Виктор Кушманов, Лидия Обольсина, Игорь Михайлов, Григорий Гончаров.

Тиминлöн кывбуръяс вылö лöсьöдöма сьыланкывъяс. Меднималана сьыланыс — «Тэ менам сьылан».

В.Тимин сiдзжö дасьтывлiс сценарийяс, на серти Коми республикаса телевидение студия пуктывлiс фильмъяс. Ачыс снимайтчис «Уляшевъяс» документальнӧй кинофильмын.

== Общественнöй удж ==
[[1980]]-ӧд вояс помсянь зілис [[Коми войтыр (ӧтмунӧм)|«Коми войтыр»]] ӧтмунӧмын.

== Велöдöм ==
Владимир Тимин уна во чӧж ([[2000 во|2000]]—[[2010 во|2010]]) велӧдіс Том гижысьяслӧн гожся университетын. Дасьтіс том гижысьясӧс.

== Небöгъяс ==
Йӧзӧдӧма 8 кывбур чукӧр да 4 проза небӧг. 
=== Комиӧн ===
* Туйын да гортын: кывбурьяс / Ред. [[Попов Владимир Александрович|В.А. Попов]]; серпасалiс С.А. Добряков. — [[Сыктывкар]]: [[Коми небöг лэдзанiн|Коми кн. изд-во]], [[1971]]. — 62 л.б.        
* И öтнам и йöзкöд: кывбуръяс / Ред. [[Попов Владимир Александрович|В.А. Попов]]; серпасалiс В.С. Порохня. — [[Сыктывкар]]: [[Коми небöг лэдзанiн|Коми кн. изд-во]], [[1979]]. — 94 л.б.
* Йöзлань чужöмöн: кывбуръяс / Ред. [[Некрасов Александр Васильевич|А.В. Некрасов]]; серпасалiс В. Токарев. — [[Сыктывкар]]: [[Коми небöг лэдзанiн|Коми кн. изд-во]], [[1987]]. — 101 л.б.
* Ракета видзöдö енэжö: повесть, кывбуръяс / Ред. А.В. Тентюков; серпасалiс А.А. Отев. — [[Сыктывкар]]: [[Коми небöг лэдзанiн|Коми кн. изд-во]], [[1990]]. — 203 л.б.
* Мича ёма: кывбуръяс, вуджöдöмъяс / Ред. А.В. Тентюков; серпасалiс А.М. Гаранин. — [[Сыктывкар]]: [[Коми небöг лэдзанiн|Коми кн. изд-во]], [[1996]]. — 206 л.б.
* Эжва Перымса зонка: ылыс кад йылысь повесть / Худож. [[Мошев Аркадий Васильевич|А.В. Мошев]]. — [[Сыктывкар]]: [[Эскӧм (небӧг лэдзанін)|Эскӧм]], [[2000]]. — 253 л.б.
* Тэöн ола: кывбуръяс / Ред. А.В. Тентюков. — [[Сыктывкар]]: [[Коми небöг лэдзанiн|Коми кн. изд-во]], [[2004]]. — 328 л.б. (Серия «Звезды Севера»)
* Пармаын вошöм БТР: повесть / Серпасалic Г.Н. Шарипков. — [[Сыктывкар]]: [[Кола (небöг лэдзанiн)|Кола]], [[2007]]. — 231 л.б.
* Эжва Перымса зонка: ылыс кад йылысь повесьт = Мальчик из Перми Вычегодской: истор. повесть / Серпасалiс [[Мошев Аркадий Васильевич|А.В. Мошев]]; вуджöдic [[Габова Елена Васильевна|Е.В. Габова]]. — [[Сыктывкар]]: [[Эскӧм (небӧг лэдзанін)|Эскӧм]], [[2007]]. — 476 л.б. (комиӧн да рочӧн)
* Важ пӧльяслӧн му вылын: Кывбуръяс, поэма. На земле предков: Стихи, поэма / Лӧсьӧдіс [[Попов Андрей Гелиевич|А.Г. Попов]]; серпасаліс [[Лисовский Юрий Николаевич|Ю.Н. Лисовский]]. — [[Сыктывкар]]: [[Эскӧм (газет)|АУ РК "Редакция газеты «Эскӧм»"]], [[2011 во|2011]]. — 512 л.б. (комиӧн да рочӧн)
* Биармияса викинг. Роман / Ред. [[Козлова Елена Васильевна|Е.В. Ветошкина]]; серпасаліс [[Лисовский Юрий Николаевич|Ю.Н. Лисовский]].— [[Сыктывкар]]: [[Эскӧм (газет)|АУ РК "Редакция газеты «Эскӧм»"]], [[2012 во|2012]]. — 240 л.б.
* Куим небӧгӧ ӧтувтӧм гижӧд чукӧр. [Т] 1. [[Сыктывкар]]: [[Коми гижысь котыр|Коми Республикаса гижысь котыр]], [[2018-ӧд во|2018]]. — 290 л.б.
* Куим небӧгӧ ӧтувтӧм гижӧд чукӧр. [Т] 2. [[Сыктывкар]]: [[Коми гижысь котыр|Коми Республикаса гижысь котыр]], [[2019-ӧд во|2019]]. —  592 лб.
* Куим небӧгӧ ӧтувтӧм гижӧд чукӧр. III том: повесьтъяс, казьтылӧмъяс. [[Сыктывкар]]: [[Коми гижысь котыр|Коми Республикаса гижысь котыр]], [[2021-ӧд во|2021]]. — 592 л.б.

=== Роч кыв вылӧ вуджӧдӧмӧн ===
* Я пришёл из коми деревеньки...: стихи: [пер. с коми]. — [[Сыктывкар]]: [[Коми небöг лэдзанiн|Коми кн. изд-во]], [[1982]]. — 95 с.
* Мальчик из Перми Вычегодской: истор. повесть для детей / Пер. с коми [[Габова Елена Васильевна|Елены Габовой]]. — [[Сыктывкар]]: [[Коми небöг лэдзанiн|Коми кн. изд-во]], [[2001]]. — 240 с.

== Наградаяс да премиаяс ==
=== Россияса наградаяс ===
* [[Айму водзын бур уджысь (орденлӧн медаль)|«Айму водзын бур уджысь» орденлӧн II тшупӧда медаль]] ([[1998]])
* [[Россияса культураын нимӧдана уджалысь]] ([[]])
* [[Айму водзын бур уджысь (орденлӧн медаль)|«Айму водзын бур уджысь» орденлӧн I тшупӧда медаль]] ([[2013 во|2013]]) <ref>[http://mincult.rkomi.ru/page/4138/15555/ Владимир Тимин награжден медалью Ордена «За заслуги перед Отечеством» I степени]</ref>

=== Коми Республикаса наградаяс ===
* Коми Республикаса Канму премиа босьтысь ([[1999]])
* [[Коми Республикаса нимйӧза гижысь]] ([[2006]])
* [[Коми Республикаса культураын нимӧдана уджалысь]] ([[]])
* [[Коми Республикаса Почёта гражданин]] ([[2015 во|2015]])<ref>[https://web.archive.org/web/20160305011600/http://rkomi.ru/news/32143/ Вячеслав Гайзер поздравил с Днём рождения Республики Коми (2015.08.21; рочӧн])</ref>

=== Мукӧд ===
* Сыктывдін районса Почёта гражданин ([[2003]])

== Öшмöсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. — [[Сыктывкар]], [[2000]]. — 212 с.
* [http://www.nbrkomi.ru/kk/base/raiony/syktyvdin/literatura#s9 Коми республикаса национальнӧй библиотека]
* [[Мартынов Валерий Иванович|Мартынов В.И.]] Тимин Владимир Васильевич // Литераторы земли Коми: биобиблиографический словарь. — [[Сыктывкар]], [[2000]]. — С. 182-183.
* [http://www.finnougoria.ru/logos/proza/1891/16972 Тимин Владимир Васильевич: фото / Россияса Финн-йӧгра культура шӧрин]
* [https://web.archive.org/web/20111202152753/http://finugor.ru/leaders/candidate/18158 «Финугор» сайт]

== Ыстöдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Паджга сикт овмӧдчӧмин]]
[[Категория:Кыв, литература да история институт]]
[[Категория:Журналистъяс]]
[[Категория:Коми войтырын водзмӧстчысьяс]]
[[Категория:Коми Республикаса нимйӧза гижысьяс]]
[[Категория:Коми гижысь котырӧ пырысьяс]]
[[Категория:Чужисны 1937 воын]]
[[Категория:Кулісны 2015 воын]]
[[Категория:Коми Республикаса Почёта гражданинъяс]]
