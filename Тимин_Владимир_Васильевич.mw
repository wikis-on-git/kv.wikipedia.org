'''Тимин Владимир Васильевич ''' ([[коми кыв|коми]]ӧн – '''Игӧ Вась Володь''') – нималана [[коми кыв|коми]] [[коми гижысьяс анбур серти|гижысь]], [[Коми Республикаса нимйӧза гижысь]] ([[2006]]).

== Олан туй ==
* [[1937]], [[2 сора|сора тöлысь 2 лун]] – чужис [[Сыктывдін район]]ысь [[Паджга сикт овмӧдчӧмин]]ӧ пырысь [[Гаръя (Сыктывдін район)|Гаръя]] [[грезд]]ын.
* [[1958]] – помаліс [[Печора]]са ювывса техникум да гожöмнас уджалiс «Волховстрой» пароход вылын механиклöн мöд отсасьысьöн.
* [[1958]]–[[1962]] – служитiс Сöветскöй армияын, кöнi помалiс механикъяслысь военно-авиационнöй школа да водзö служитiс ракетнöй часьтъясын.
* [[1962]] – пырис уджавны [[СССР-са наукаяс академия]]ö (öнi – [[Коми наука шӧрин]]) приборъяс серти механикöн. Тöлысь мысти индiсны электрооборудование серти инженерöн да экспериментальнöй мастерскöйясын начальникöн.
* [[1963]] – уджысь орöдчытöг пырис велöдчыны [[Коми канмуса педагогика институт]]ысь роч кыв да литература факультетö. 
* [[1965]] – вуджис уджавны СССР-са наукаяс академиялöн кыв да литература юкöнö – фольклор секторö. Фольклор экспедицияöн ветлiс [[Ву]], [[Усва|Уса]] да [[Косью]] пöлöнса сиктъясö. Ветлiс командировкаö [[Таллинн]]ö да [[Тарту]]ö, кывзіс университетын лекцияяс. 
* Академияын уджалiгöн некымын во чöж дикторалiс республикаса радиоын.
* Уджалiс Печора карын энергопоезд вылын электрооборудование серти специалистöн.
* Директоралiс [[Сыктывдін район]]ысь [[Зеленеч (Сыктывдін район)|Зеленеч]] сиктса школаын.
* уджалiс телевидениелöн Сыктывкарса студияын ыджыд да медшöр редакторöн
* [[Коми небöг лэдзанiн]]ын медшöр редактор.
* Республикаса Госкомиздатын (öнi – печать агентство) веськöдлысь.
* [[Войвыв кодзув (журнал)|«Войвыв кодзув»]] журналын медшöр редактор.
* Коми Республикаса Гижысь котыр правлениелöн веськöдлысьöс вежысь.

== Гижан удж ==
Кывбуръяс гижны босьтчис Печораса техникумын на. Школаын, техникумын да армияын В.Тимин вöлi лэдзö стенгазетаяс да литературнöй альманахъяс, кöнi и вöлi йöзöдöны сылысь медводдза гижöмторъяссö.

Медводдза кывбурсö йöзöдiс [[1963]] воын [[Войвыв кодзув (журнал)|«Войвыв кодзув»]] журналын, кор вöлi нин дась гижысьöн. Кывбурыслöн нимыс – «Пöрысь вöв». Сёрöнджык коми гижысь [[Козлова Елена Васильевна|Елена Козлова]] гижис, мый Владимир Тимин пырис коми литератураö «Пöрысь вöв» вылын. 

Гижан уджын эз тэрмöдлы асьсö. Гижысьлöн «Туйын да гортын» медводдза кывбур чукöр петiс [[1971]] воын – пöшти дас во мысти. Выль кывбур чукöръяс («И öтнам, и йöзкöд» ([[1979]]), «Йöзлань чужöмöн» ([[1987]])) петкöдлiсны сылысь гижан сям кыпöдöмсö.

«Мича Ёма» кывбур чукӧрысь [[1997 во]]ся [[29 вӧльгым|вӧльгым тӧлысь 29 лунö]] Матиас Кастрен котыр сетiс Владимир Тиминлы литератураысь премиа ([[Финляндия]]). Автор лои медводдзаöн, кодлы сетiсны тайö премиасö финн-йöгра гижысьяс пöвстын.

[[1997]]-[[1998]] воясын «Войвыв кодзув» журнал йöзöдiс Тиминлысь «Эжва Перымса зонка» повесьт. [[2000]] воын повесьтсö йöзöдöма торъя небöгöн, а [[2001]] воын нин [[Коми небöг лэдзанiн]]ын петiс роч кыв вылö вуджöдöмöн «Мальчик из Перми Вычегодской» ним улын.  Вуджöдчысьыс – коми гижысь [[Габова Елена Васильевна|Елена Габова]]. Челядьлы лöсьöдöм историческöй повесьтысь Владимир Тиминлы сетöма Иван Куратов нима канмуса премиа. Повесьтсö вуджöдöма сiдзжö эст кывйö.

[[2011 во]]ын Владимир Тиминлӧн «Важ пӧльяслӧн му вылын» небӧг шуӧма 2011 вося медбур небӧгӧн («коми кыв вылын» нимпасын).

Владимир Тиминлысь гижöдъяссö вуджöдöма [[роч кыв|роч]], [[украина кыв|украина]], [[эст кыв|эст]], [[венгер кыв|венгер]] да мукöд кывъяс вылö. Вуджӧдчысьяс: [[Попов Андрей Гелиевич|Андрей Попов]], [[Габова Елена Васильевна|Елена Габова]], Александр Суворов, Юрий Ионов, Надежда Мирошниченко, Александр Алшутов, Глеб Пагирев, Евгения Измайлова, Андрей Канев, Виктор Кушманов, Лидия Обольсина, Игорь Михайлов, Григорий Гончаров.

Тиминлöн кывбуръяс вылö лöсьöдöма сьыланкывъяс. Меднималана сьыланыс – «Тэ менам сьылан».

В.Тимин сiдзжö дасьтывлiс сценарийяс, на серти Коми республикаса телевидение студия пуктывлiс фильмъяс. Ачыс снимайтчис «Уляшевъяс» документальнӧй кинофильмын.

== Общественнӧй удж ==
[[1980]]-ӧд вояс помсянь зілис [[Коми войтыр (ӧтмунӧм)|«Коми войтыр»]] ӧтмунӧмын.

== Велӧдӧм ==
Владимир Тимин уна во чож (2000-2010) велӧдіс Том гижысьяслӧн гожся университетын. Дасьтіс том гижысьясӧс.

== Небӧгъяс ==
Йӧзӧдӧма 8 кывбур чукӧр да 4 проза небӧг. 
=== Комиӧн ===
* Туйын да гортын: кывбурьяс / Ред. [[Попов Владимир Александрович|В.А. Попов]]; серпасалiс С.А. Добряков. — [[Сыктывкар]]: [[Коми небöг лэдзанiн|Коми кн. изд-во]], [[1971]]. — 62 л.б.        
* И öтнам и йöзкöд: кывбуръяс / Ред. [[Попов Владимир Александрович|В.А. Попов]]; серпасалiс В.С. Порохня. — [[Сыктывкар]]: [[Коми небöг лэдзанiн|Коми кн. изд-во]], [[1979]]. — 94 л.б.
* Йöзлань чужöмöн: кывбуръяс / Ред. [[Некрасов Александр Васильевич|А.В. Некрасов]]; серпасалiс В. Токарев. — [[Сыктывкар]]: [[Коми небöг лэдзанiн|Коми кн. изд-во]], [[1987]]. — 101 л.б.
* Ракета видзöдö енэжö: повесть, кывбуръяс / Ред. А.В. Тентюков; серпасалiс А.А. Отев. — [[Сыктывкар]]: [[Коми небöг лэдзанiн|Коми кн. изд-во]], [[1990]]. — 203 л.б.
* Мича ёма: кывбуръяс, вуджöдöмъяс / Ред. А.В. Тентюков; серпасалiс А.М. Гаранин. — [[Сыктывкар]]: [[Коми небöг лэдзанiн|Коми кн. изд-во]], [[1996]]. — 206 л.б.
* Эжва Перымса зонка: ылыс кад йылысь повесть / Худож. [[Мошев Аркадий Васильевич|А.В. Мошев]]. — [[Сыктывкар]]: [[Эскӧм (небӧг лэдзанін)|Эскӧм]], [[2000]]. — 253 л.б.
* Тэöн ола: кывбуръяс / Ред. А.В. Тентюков. — [[Сыктывкар]]: [[Коми небöг лэдзанiн|Коми кн. изд-во]], [[2004]]. — 328 л.б. (Серия "Звезды Севера")
* Пармаын вошöм БТР: повесть / Серпасалic Г.Н. Шарипков. — [[Сыктывкар]]: [[Кола (небöг лэдзанiн)|Кола]], [[2007]]. — 231 л.б.
* Эжва Перымса зонка: ылыс кад йылысь повесьт = Мальчик из Перми Вычегодской: истор. повесть / Серпасалiс [[Мошев Аркадий Васильевич|А.В. Мошев]]; вуджöдic [[Габова Елена Васильевна|Е.В. Габова]]. — [[Сыктывкар]]: [[Эскӧм (небӧг лэдзанін)|Эскӧм]], [[2007]]. — 476 л.б. (комиӧн да рочӧн)
* Важ пӧльяслӧн му вылын: Кывбуръяс, поэма. На земле предков: Стихи, поэма / Лӧсьӧдіс [[Попов Андрей Гелиевич|А.Г. Попов]]; серпасаліс [[Лисовский Юрий Николаевич|Ю.Н. Лисовский]]. — [[Сыктывкар]]: [[Эскӧм (газет)|АУ РК "Редакция газеты "Эскӧм"]], [[2011 во|2011]]. — 512 л.б. (комиӧн да рочӧн)
* Биармияса викинг. Роман / Ред. [[Козлова Елена Васильевна|Е.В. Ветошкина]]; серпасаліс [[Лисовский Юрий Николаевич|Ю.Н. Лисовский]].— [[Сыктывкар]]: [[Эскӧм (газет)|АУ РК "Редакция газеты "Эскӧм"]], [[2012 во|2012]]. — 240 л.б.

=== Роч кыв вылӧ вуджӧдӧмӧн ===
* Я пришёл из коми деревеньки...: стихи: [пер. с коми]. — [[Сыктывкар]]: [[Коми небöг лэдзанiн|Коми кн. изд-во]], [[1982]]. — 95 с.
* Мальчик из Перми Вычегодской: истор. повесть для детей / Пер. с коми [[Габова Елена Васильевна|Елены Габовой]]. — [[Сыктывкар]]: [[Коми небöг лэдзанiн|Коми кн. изд-во]], [[2001]]. — 240 с.

== Наградаяс да премиаяс ==
* [[Россияса гижысь котыр]]ӧ пырысь ([[1982]])
* [[Айму водзын бур уджысь (орденлӧн медаль)|«Айму водзын бур уджысь» орденлӧн II тшупӧда медаль]] ([[1998]])
* Коми Республикаса Канму премиа босьтысь ([[1999]])
* Сыктывдін районса почёт олысь ([[2003]])
* [[Коми Республикаса нимйӧза гижысь]] ([[2006]])
* [[Россияса культураын нимӧдана уджалысь]] ([[]])
* [[Коми Республикаса культураын нимӧдана уджалысь]] ([[]])
* [[Айму водзын бур уджысь (орденлӧн медаль)|«Айму водзын бур уджысь» орденлӧн I тшупӧда медаль]] ([[2013 во|2013]]) <ref>[http://mincult.rkomi.ru/page/4138/15555/ Владимир Тимин награжден медалью Ордена «За заслуги перед Отечеством» I степени]</ref>

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. – Сыктывкар, 2000. – 212 с.
* [http://www.nbrkomi.ru/kk/base/raiony/syktyvdin/literatura#s9 Коми республикаса национальнӧй библиотека]
* [[Мартынов Валерий Иванович|Мартынов В.И.]] Тимин Владимир Васильевич // Литераторы земли Коми: биобиблиографический словарь. — [[Сыктывкар]], [[2000]]. — С. 182-183.
* [http://www.finnougoria.ru/logos/proza/1891/16972 Тимин Владимир Васильевич: фото / Россияса Финн-йӧгра культура шӧрин]
* [http://finugor.ru/leaders/candidate/18158 «Финугор» сайт]
* http://www.emc.komi.com/03/18/015.htm

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Паджга сикт овмӧдчӧмин]]
[[Категория:Кыв, литература да история институт]]
[[Категория:Журналистъяс]]
[[Категория:Коми войтырын водзмӧстчысьяс]]
[[Категория:Коми Республикаса нимйӧза гижысьяс]]
[[Категория:Коми гижысь котырӧ пырысьяс]]
