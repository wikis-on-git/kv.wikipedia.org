{{Персоналия}}
'''Рочев Егор Васильевич''' ([[1937]]—[[2012 во|2012]]) — тӧдчана [[коми кыв|коми]] [[Коми гижысьяс анбур серти|гижысь]].

== Олан туй ==
* [[1937]], [[7 ода-кора|ода-кора тӧлысь 7 лун]] — чужис Ыджыд тундраын кӧр видзысьяслӧн семьяын.
* [[Усвавом]]ын помаліс 8 класс.
* Пырис уджавны [[Уква]]са механическӧй заводӧ, водзӧ велӧдчис рытъя школаын.
* [[1956]] – муніс служитны армияӧ.
* Армияысь локтӧм бӧрын бӧр локтіс заводас, велӧдчис рытъя школаын: босьтіс кӧрт кузя строгальщик, плотник, бетонщик-строитель, электрик, кровельщиклысь специальносьтъяс. Та кадӧ босьтчис гижны.
* [[1964]]—[[1971]] — уджысь орӧдчытӧг велӧдчис А.М. Горький нима литературнӧй институтын. Та кадӧ жӧ журналисталіс [[Коми му (газет)|«Югыд туй»]] газетын, телевидениеын.
* [[1977]]—[[1993]] – уджаліс [[Войвыв кодзув (журнал)|«Войвыв кодзув»]] журналын, вӧлі медшӧр редакторӧн.
* [[1993]] – петіс пенсия вылӧ.
* [[2012 во|2012]], [[9 йирым|йирым тӧлысь 9 лун]] — кувсис [[Сыктывкар]]ын дыр висьӧм бӧрын.<ref>[http://finnougr.ru/news/index.php?ELEMENT_ID=9678 Умер коми писатель Егор Рочев]</ref>,<ref>[http://komikz.ru/news/culture/?id=8109 Скончался известный коми писатель]</ref> Гуалӧма Гӧрд Затонса шойнаӧ [[12 йирым|йирым тӧлысь 12 лунӧ]].
 
== Гижан удж ==
Гижысь тӧдса кыдзи прозаик. Медводдза кывбуръяс да висьтъяс петісны [[Войвыв кодзув (журнал)|«Войвыв кодзув»]] журналын [[1962]] воын. Аслыспӧлӧс гижан сям Егор Рочев петкӧдліс «Аддзысьӧм» ([[1965]]) да «Тер Мишлӧн висьтасьӧм» ([[1986]]) повесьтъясын, «Аслыспӧлӧс шыяс» висьтын ([[1971]]).

Егор Рочевлӧн гижӧдъясын шӧр темаыс – тундра, кӧр видзӧм, налӧн олӧмыс да уджыс. Кӧр видзысьлӧн пи Лёва йылысь висьтъяс сикӧтш петкӧдліс, мый гижысь кужӧ гижны ичӧт арлыда челядьлы. Егор Рочев ёна нималіс «Ичӧт Митрук да Ыджыд тундра» повесьтӧн, коді петіс 1970-ӧд воясӧ «Детская литература» небӧг лэдзанінын. Повесьт вӧлі вуджӧдӧма [[роч кыв|роч]], [[украин кыв|украин]], [[удмурт кыв|удмурт]], [[молдав кыв|молдав]], [[эст кыв|эст]] да [[венгер кыв|венгер]] кывъяс вылӧ.

Сылӧн «Батьлӧн ордым» повесьт ([[1969]]) сідзжӧ вӧлі сиӧма тундраса йӧзлы. Повесьт вӧлі вуджӧдӧма [[роч кыв]] вылӧ «Добрая тундра» ним улын. Ыджыдджык нималӧм лои «Лӧз тундра» дилогия петӧм бӧрын.

«Сьӧлӧмын вурыс» повесьт ([[1974]]), коді петіс рочӧн «За каждый свой шаг...» ним улын ([[1979]]), висьталӧ Сыктывкарса вӧр комплекс кыпӧдысьяс йылысь.

== Небӧгъяс ==
Егор Рочевлӧн ставнас йӧзӧдӧма 18 небӧг.

=== Комиӧн ===
* Батьлӧн ордым. [[Сыктывкар]], [[1971]]. 
* Лёва. Сыктывкар, [[1972]]. 
* Сьӧлӧмын вурыс. [[1976]]
* Лöз тундра. [[1980]]
* Менурей. Сыктывкар, [[1983]]
* Митрук петӧ тундраысь. [[1987]]
* Морт туй. [[1991]].
* Кузь вӧт: повесьтъяс, висьтъяс, новеллаяс / Серпасаліс [[Мошев Аркадий Васильевич|А.В. Мошев]]; редактор А.В. Тентюков. – [[Сыктывкар]]: [[Коми небöг лэдзанiн|Коми кн. изд-во]], [[1998]]. – 240 л.б.
* Кӧрысь тэрыбджык: повесьт / Серпасаліс А. Попова; редактор [[Ульянов Александр Васильевич|А.В. Ульянов]]. – [[Сыктывкар]]: [[Эскӧм (небöг лэдзанiн)|Эскӧм]], [[2007]]. – 112 л.б.

=== Роч кыв вылӧ вуджӧдӧмӧн ===
* За каждый свой шаг... . [[Сыктывкар]], [[1979]].
* Добрая тундра. [[1974]].
* Менурей: повести / Пер. с коми С. Панкратова, А. Шихова. – [[Сыктывкар]]: [[Коми небöг лэдзанiн|Коми кн. изд-во]], [[1983]]. – 302 с.
* Бегут, бегут олени. [[1989]].

== Наградаяс ==
* [[1977]] — Россияса гижысь котырӧ пырысь.
* Коми Республикаын нимӧдана уджалысь.
* Коми АССР-са Вылыс Сӧветлӧн Почёт грамота.

== Ӧшмӧсъяс ==
* http://history-x.ru/03/16/049.htm
* http://nbrkomi.ru/page/2767/
* http://pechora-cbs.ru/rochev-egor-vasilevich
* [[Одинцов Алексей Серафимович|Одинцов А.]] Мортсö быдтiс тундра: воспоминания // [[Войвыв кодзув (журнал)|Войвыв кодзув]], [[2007]]. № 5. Л. б. 61-64.
* [[Латышева Вера Алексеевна|Латышева В.А.]] У реки, у леса: (заметки о детской прозе коми) // Классики и современники: ст. о лит. [[Сыктывкар]], [[2005]]. С. 40-41.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Ускар каркытш]]
