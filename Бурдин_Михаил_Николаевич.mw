[[Файл:Бурдин М.Н.JPG|thumb|300px|Бурдин Михаил Николаевич ([[1948]])]]

''' Бурдин Михаил Николаевич ''' ([[1948]]) — [[Зарни Ань (ансамбль)|«Зарни Ань»]] ансамбльӧн веськӧдлысь, [[Коми Республикаса нимйӧза артист]] ([[2004]]).

== Олан туй ==
* Михаил Бурдин чужис [[Коми Республика]]ын [[Кӧрткерӧс район]]са [[Ыджыдвидз (Кӧрткерӧс район)|Ыджыдвидз]] [[сикт]] улӧ пырысь [[Зулӧб (Кӧрткерӧс район)|Зулӧб]] [[грезд]]ын [[1948]] вося [[18 моз|моз тӧлысь 18-ӧд лунӧ]]. Вит арöсöн бура нин ворсiс гудӧкӧн. Дедыс ветлӧма пес вӧчны Богословӧ. Сэтысь став нажӧтка вылас ньӧбӧма гудӧк. Батьыс Мишалӧн вӧлӧм бура жӧ гудӧкасьӧ. Дерт, и зонка сы гöгöр гартчöма. Ӧкмыс арӧссянь сійӧс тшöкыда вöлi корöны сиктса гаж да кöлысь вылö. Енбиа зонка петкӧдчылöма школаса самодеятельносьтын, районса смотрын. Но и сэки абу думайтӧма лоны музыкантӧн. Мӧвпалӧма киномеханикӧн, историкӧн, археологӧн лоны либӧ мунны велӧдчыны пединститутӧ.
* [[1963]] воын, кор Михаил Бурдин вöлi велöдчö 8-öд классын, Зулöбас фольклор чукöртан экспедициö локтiс шылад тэчысь, республикаса музучилищеын велöдысь [[Чисталёв Прометей Ионович|Прометей Чисталев]]. Сiйö кывзiс енбиа гукöкасьысьлысь ворсöмсö да вöзйис водзö велöдчыны. Тайö паныдасьлöм бöрас, бать-мамлысь кывзысьтöг Михаил Бурдин мунöма Коми мулöн [[юркар]]ö велöдчыны (кирза сапöгöн, грузовик вылын).
* Музыкальнöй училишӧын Михаил Бурдинӧс кывзӧма уна комиссия, но босьтӧма сӧмын балалайкаӧн ворсны велӧдчыны. Со кыдзи та йылысь гижӧны: «''Велöдысьяс пöвстын пукалöмаöсь Яков Перепелица, Прометей Чисталёв да мукöд. Михаил Бурдинкöд пырöмöн тшöтш комиöн шыасьöмаöсь, юасьöмаöсь, кытысь воис да мый кужö. Сійö висьталöма, мый ворсö гудöкöн. Но налöн гудöкыд абу вöлöма, сöмын пö домра да баян. Век жö Михаиллысь донъялöмаöсь сямсö, абу-ö пель вылас ош тувччöма. Шуöмаöсь, мый сылöн, рочасьыштны кö, абсолютнöй слух... Кöть и шуöмаöсь училищеад Михаил Бурдинöс енбиаöн, но велöдчыны ог пö вермöй босьтны. Ыстöмаöсь сійöс мöд жырйö, виолончельöн велöдчыны. Сэтчöс велöдысьыс кывзöма да бара жö Висер вожса зонкатö абу босьтöма. Мун пö сьывны велöдчы. Сэтчö Михаил Бурдин бара абу шогмöма, арлыдыс пö ичöт. А сэки сылы дас нёль арöс вöлöма. Ыстöмаöсь трубаöн ворсысьяс дорö, сэсянь — балалайкаöн ворсны велöдчыны. ...''
: ''— Сэтшöма шогöдліс, — висьталö Михаил Николаевич. — Ошкöны, абсолютнöй слух пö, а некытчö оз примитны. Балалайкаöн эг жö куж ворсны, но кывлі сы вылын троньöдчöмсö. Сэтчö сэсся и босьтісны''.
: ''Первойсö, дерт, Михаил Бурдинлы сьöкыд вöлöма. Ворсны пö кужа, а кабалаö нота гижны ог сяммы. Сэтшöма зільöма, воöн ставсö велöдöма. Мукöдыс узьöны, а сійö калидорас да сод вылас зунясьö''.»<ref>[http://komimu.com/index.php?option=com_content&view=article&id=241:-oe&catid=3:2013-04-11-20-54-43&Itemid=3 Макарова Е. Коми шаман чужанлунасьӧ // «Коми му» газет, 2013 во. Моз тӧлысь 15-ӧд лун.]</ref> Училишӧын велӧдчигӧн М.Бурдинӧс казялöма [[Есева Валентина Васильевна|Валентина Есева]] да корöма ас дорас «Эжва» котырö. Сэні сійö ворсöма балалайкаöн. Ветлывлöма Валентина Есевакöд гастрольöн. Училишӧ помалöм бöрас на дорö и кольччöма.
* Училишӧ помалöм бöрас Михаил Бурдин мунöма пырны Гнесин нима институтö. Но енбиа музыкантöс сэтчö абу босьтöмаöсь. Рöкыд вылö пуксьöма сьöм вылö картіасьны öти студенткöд. Картіасигас суöма комендантыс да юöртöма приёмнöй комиссияыслы. Михаил Бурдинлы колöма нин öти экзамен сдайтны, но картіасьöм понда сійöс весиг абу лэдзöмаöсь сэтчö. Ковмӧма во уджавны В. Есева дорын да вӧлисьти бара пырӧма велӧдчыны.
* Михаил Бурдин босьтiс диплом Н.Римских-Корсаков нима Ленинградса консерваторияын, сійӧс вӧлӧм кольӧдӧны Ленинградса филармонияӧ, но компартия ставсö торкöма. Ленинградса горкомпартияö ыстöмаöсь Коми обкомысь письмö, мый виччысьöны гортас. Ковмӧма бергöдчыны [[Сыктывкар]]ö, пырны уджавны Филармонияö солист-инструменталистöн. Артистöс медалöмаöсь «Асъя кыа» ансамбльö. Кык во мысти «Асъя кыакöд» ветлöмаöсь ставроссияса конкурс вылö да лоöмаöсь вермысьясöн. «Асъя кыаын» Михаил Бурдин уджалöма дас öти во.
* Филармонияын зілигöн жö аддзöма радейтана пöвсö. Том пöрасö Михаил Николаевич тадзи казьтылӧ: ''Любакöд тöдмасим, кор сійö локтіс медасьны йöктысьöн. Сэки ме вöлі пыра худсöветö. Веськыда кö шуны, Любалысь йöктöмсö ёнасö эг и донъяв, любуйтчи сылöн мичлуннас. Юрöй дзикöдз кольмис. Гастрольын нин коралі''.
* [[1974]] воын лöсьöдiс да веськöдлiс [[Асъя кыа (ансамбль)|Коми АССР-са сьылан да йöктан государственнöй ансамбльын]] йöзкостса инструментъяслöн оркестрöн. [[1985]] воын Михаил Бурдин ансамбльысь мунöма, а Люба гӧтырыс кольччöма сэтчö.
* [[1991]] восянь [[Коми Республикаса вужвойтырлӧн шылада-драма театр|Коми Республикаса фольклор театрын]] художественнöй веськöдлысь да директор, [[Парма (ансамбль)|«Парма»]] ансамбльӧн веськӧдлысь. Режиссёрöн театрас корöма Светлана Горчаковаöс. Во мысти нин Михаил Бурдин мунöма сэтысь. Кыдзи ачыс шуис, Горчаковакöд удж вылас видзöдласыс торъялöма.
* [[1995]] восянь Коми Республикаса «Шондiбан» нима йöзкостса творчестволöн канму шöринын творческöй лабораторияöн веськöдлысь. Во мысти культура министерство Михаил Бурдинöс вештöма удж вывсьыс.
* [[1996]] восянь сійӧ веськöдлö [[Зарни Ань (ансамбль)|«Зарни Ань»]] профессиональнöй фольклорно-этнографическöй ансамбльöн. М.Н. Бурдин сьылӧ горшöн, тайӧ ворсöмсö петкöдліс сылы ӧти кöр видзысь. Ачыс ветлывлöма Из сайö да сэтысь кывлöма. Михаил Бурдинӧс тшӧкыда шулывлӧны коми шаманӧн сыысь, мый сьылӧ горшӧн, ворсӧ бубенӧн да шыӧдчӧ Шонді дорӧ.

== Фестивальяс ==
«Зарни Ань» ансамблькöд петкöдчис уна фестивальын,  на лыдын:
* [[Василей (гаж)|«Василей»]] гаж — коми сьыланкыв да асшӧр шылад тэчысьяслӧн фекстиваль.
* «Reeddu Reeđđu» («Берегын шторм») [[саамияс|саами]] культуралöн фестиваль ([[2005]], [[Норвегия]]).

== Наградаяс ==
* [[Коми Республикаса нималана артист]] ([[1982]]).
* [[Коми Республикаса нимйӧза артист]] ([[2004]]) – шылада искусство сöвмöдöмö пай пуктöмысь.
* И.А. Куратов нима канму премиа босьтысь ([[2011 во]])

==Ӧшмӧсъяс == 
*  [http://www.kzskomi.ru/content/news/405/%D0%91%D1%83%D1%80%D0%B4%D0%B8%D0%BD.JPG М.Н. Бурдинлöн фотография]
* [http://komikz.ru/images/1445_GJM3Q_IMG_2588_Burdin.JPG М.Н. Бурдинлöн фотография]
* [http://www.komiinform.ru/news/25933 Руководителю ансамбля из Коми «Зарни ань» Михаилу Бурдину присвоено звание народного артиста республики]
* [http://www.mskomi.ru/n/article.php/4221 Артеев А. Тусовка главного шамана (Михаил Бурдин отпраздновал 60-летие // Молодёжь  Севера, 2008. – № 40. – 2 октября]
* [http://komimu.com/index.php?option=com_content&view=article&id=241:-oe&catid=3:2013-04-11-20-54-43&Itemid=3 Макарова Е. Коми шаман чужанлунасьӧ // «Коми му» газет, 2013 во. Моз тӧлысь 15-ӧд лун]

== Ыстöдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Сьылысьяс]]
[[Категория:Комиын сьылысьяс]]
[[Категория:Коми Республикаса нимӧдана артистъяс]]
[[Категория:Коми Республикаса нимйӧза артистъяс]]
[[Категория:Ыджыдвидз]]
