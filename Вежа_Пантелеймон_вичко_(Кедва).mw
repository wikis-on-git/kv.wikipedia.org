== История ==
[[Кедвавом (Уква каркытш) |Кедва]] [[сикт]]ын Пантелеймон часовня кыпӧдлӧмаӧсь [[XIX нэм]]ын, сэтчӧ волывлӧмаӧсь тшӧтш и [[Изьва]] сиктсянь [[Поромӧсь (Уква каркытш)|Поромӧсь]] грездӧ мунысьяс, кӧні сулавлӧма Вежа Николай-Чудотвореч вичко.

Кедваын крам праздникӧн вӧлӧма [[Пантелеймон лун]]. Быд во [[моз тӧлысь 9-ӧд лун]]ӧ татчӧ волывлӧмаӧсь вӧвъясӧн, подӧн мукӧд сиктысь олысьяс. Дякӧн вӧлӧма Николай Васильевич Прялухин. 

Часовня шӧрас грымвидзӧма ӧти ыджыд юрйыв, сыкӧд орччӧн — кык ичӧт юрйыв. Став юрйыв вылас сулалісны крестъяс. 

Кор [[1936-ӧд во]]ын разьӧмаӧсь вичкосӧ, йӧзыс бӧрдӧмаӧсь. Олӧма йӧзыс висьталӧны, кыдзи вичкосӧ разигӧн кодкӧ усьӧма жыннянӧн да кулӧмас. Йӧзыс шуӧны, мый сійӧс тадзи мыждӧма Енмыс. Война дырйи часовняас видзӧмаӧсь рудзӧг. Недыр кад вичкоын вӧлӧма клуб ([[Айму вӧсна Ыджыд тыш|война]] бӧрын), кӧні петкӧдлісны концертъяс. Вичко колясыс зэв дыр сулалӧма школа йӧрын. Сэні вӧлӧма склад.Сэсся сійӧс ставнас разисны, а керъяссьыс кыпӧдӧмаӧсь школа да аэропорт.

== Ӧшмӧс ==
== Ыстӧдъяс ==
<references/>

[[Категория:Коми республика]]
