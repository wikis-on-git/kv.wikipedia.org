{{Персоналия}}
'''Истомин Аркадий Степанович''' ([[1956]]) — [[Перым коми кыв|перым коми]] [[Коми гижысьяс анбур серти|гижысь]].

== Олан туй ==
Аркадий Истомин чужӧма [[1956-ӧд во]]ся [[кӧч тӧлысь 25-ӧд лун]]ӧ [[Перым Коми кытш]]ын [[Кудымкар район]]са [[Ыджыд Сидӧр (Кудымкар район)|Ыджыд Сидӧр]] грездын. Помалӧма [[Кува (Кудымкар район)|Кува]] сиктса кӧкъямыс класса школа, [[Кудымкар]]са медицина училище ([[1975]]). Фельдшералӧма Соликамск районын, кысянь босьтӧмаӧсь служитны армияӧ (служитӧма ракетнӧй войскаясын Заполярьеын). Армия бӧрын во кымын фельдшераліс Куваса участкӧвӧй больничаын.

[[1984-ӧд во]]ын эштӧдӧма [[Перым]]са медицина институтысь лечебнӧй факультет. Велӧдчигас стӧрӧжалӧма да грузчикалӧма, фельдшералӧма Перымын тэрыб отсӧг сетан станцияын.

Терапияысь интернатура помалӧм бӧрын кык во уджалӧма веськӧдлысьӧн [[Ошыб (Кудымкар район)|Ошыбса]] больничаын да участкӧвӧй терапевтӧн. [[1987-ӧд во]]ся [[кӧч тӧлысь]]сянь [[1992-ӧд во]]ся [[урасьӧм тӧлысь]]ӧдз уджалӧма медшӧр врачӧн Кудымкарса районнӧй бурдӧдчанінын.

[[1992-ӧд во]]ся [[урасьӧм тӧлысь]]сянь [[1995-ӧд во]]ся [[рака тӧлысь]]ӧдз уджалӧма [[Перым Коми кытш]]са Веськӧдланінын веськӧдлысьӧс вежысьӧн, сэсся бара вуджис бурдӧдчан юкӧнӧ. [[1995-ӧд во]]ся [[рака тӧлысь]]сянь - Перым кытшын врачебно-физкультурнӧй диспансерын медшӧр врачлысь удж вӧчысь, [[1996-ӧд во]]сянь - Перым Коми кытшса наркология диспансерын медшӧр врач.

== Гижан удж ==
Ӧтилан гижӧма, мый медводдза гижӧдсӧ йӧзӧдӧма [[1975 во]]ын «По ленинскому пути» газетын<ref> Истомин Аркадий Степанович // [[Войвыв кодзув (журнал)|«Войвыв кодзув»]]. [[2018 во|2018]]. — 2 №. — Л.б. 18</ref>, мӧдлаын — мый гижны босьтчӧма [[1977 во]]ын.<ref>Истомин А.С. Иная страна. Кудымкар, 1997. — С. 5.</ref> Йӧзӧдчылӧма газетъясын, ӧтувъя небӧгъясын, журналъясын [[Сыктывкар]]ын да [[Москва]]ын. 

Кывбуръясыс петавлісны «Звезда» кытшса газетын, «Дружба народов» газетын, «Медицинская газетаын», «Литературная газетаын» ([[1999]]), «Литературная Россия» еженедельникын. Петавлісны ӧтувъя чукӧръясын: «Иньва», «Керӧсӧ туёк», «Любимое и безответное», «Ступени надежд», «Притяжение»; перым коми поэзиялы сиӧм «Золотой свет» сборникын, «Современная литература народов России» кыфвбура антологияын (Москва, [[2003]]).

[[1986 во]]ын петӧма «Кӧр сотчӧны листтэз» кывбур чукӧр, [[1992 во]]ын — «Биланьӧ китӧ нюжӧт» чукӧр, кытчӧ пырисны [[перым коми кыв|коми]] да [[роч кыв|роч]] кывъяс вылын кывбуръяс. Кык кыв вылын кывбуръяссӧ сідзжӧ вӧлі йӧзӧдӧма «Иная страна» небӧгын ([[1997]]).

2002-ӧд воын сылы сетӧма «Мӧдiк страна» кывбур чукӧрысь Питю Ӧньӧ нима литературнӧй премия.

Россияса гижысь котырын [[1999 во]]сянь.

== Небӧгъяс ==
* Истомин А.С. Кӧр сотчӧны листтэз: стиххез. — [[Кудымкар]]: Коми-перм. отд. Перм. кн. изд-ва, [[1986]]. - 64 с.
* Истомин А.С. Биланьӧ китӧ нюжӧт: стиххез / пер. с коми-перм. яз. Н. Домовитов. — [[Кудымкар]]: Коми-пер. отд. Перм. кн. изд-ва, [[1992]]. — 159 с. ([[перым коми кыв|коми]] да [[роч кыв|роч]] кывъяс вылын кывбуръяс)
* Мӧдiк страна. Иная страна. Стихи на коми-пермяцком и русском языках / Ред. Г. Кочубейник; Худ. П. Рычкова. — Кудымкар: Коми-Перм. кн. изд-во, [[1997]]. — 216 с. (тираж — 1000; 4,7 п.л.)
* Истомин А.С. ...И йиджӧны кыввез: кывбуррез. — [[Кудымкар]]: Коми-Перм. кн. изд-во, [[2005]]. – 360 с.

== Ӧшмӧсъяс ==
* Истомин Аркадий Степанович // [[Войвыв кодзув (журнал)|«Войвыв кодзув»]]. [[2018 во|2018]]. — 2 №. — Л.б. 18.
* [http://kpolibrary.ucoz.ru/publ/poehzija_i_proza_pisatelej_komi_permjackogo_okruga/istomin_arkadij_stepanovich/9-1-0-155 «Моя любимая библиотека» сайтын А.С. Истомин йылысь]
* Гордость Пармы: Биографический справочник. — [[Кудымкар]]: Коми-Пермяцкое книжное издательство. — [[2008]]. — С. 68.
* Коми-пермяцкие писатели: Биографический справочник для образовательных учреждений. В 2 ч. Часть I. / Авт.-сост.: Н. А. Мальцева. — [[Кудымкар]], [[2006]]. — С. 11—12.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Персоналия:Перымса коми гижысьяс]]
[[Категория:Чужисны 1956 воын]]
