{{Кар-сикт
|Рӧм                     = Рочму
|Коми ним                = Мыс
|Оригинал ним            = Мыёлдино
|Канпас                  = 
|Дӧрапас                 = 
|Му                      = [[Рочму]]
|Статус                  = сикт
|Район ним               = район 
|Регион ним              = республика 
|Район                   = [[Кулӧмдiн район]]
|Регион                  = [[Коми республика]]
|Сюйӧ                    = 
|Глава                   = 
|Название главы          = 
|Панӧм                   = 
|Медводдза казьтыштӧм    = [[1668 во|1668]]
|Прежний нимъяс          = 
|Кар                     = 
|Магдебургскӧй инӧд      = 
|Инлыдпасъяс             = {{coord|||N|||E|type:city}}
|Мутас                   = 
|Высота НУМ              = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Коми кыв|коми]], [[Роч кыв|роч]]
|Кывъяс                  = 
|Олысьяс                 = 573
 |Перепись во            = 2007
 |Олысь лыд              = 
 |Агломерация            = 
 |Войтырсикас            = коми, роч
 |Конфессионал состав    = 
|Мусерпас                = 
|Размер карты            =
|Кар мусерпас            = 
|Час кытш                = +3
|Телефон код             = +7 8 2137
|Пошта индӧс             = 168072
|Пошта индӧсъяс          = 
|Автомобиль код          = 11, 111 
|Карса лун               = 
|Каръяслӧн мутыслун      = 
|Категория Commons'ын    = 
|Прараметр1 ним          = 
|параметр1               = 
|Сайт                    = 
}}

[[Файл:DSCF5384.JPG|thumb|300px|right|Мыс сиктын Иоанн Предтеча вичко]]
'''Мыс''' ({{Lang-ru|Мыёлдино}}) — [[Коми республика|Коми Республикаса]] [[сикт]], [[Кулöмдiн район|Кулöмдiн районын]] [[Мыс сикт овмӧдчӧмин]]са [[шӧрсикт]].

== Ним артмӧм ==
Мыс сикт — сулалӧ Эжва юлӧн веськыд джуджыд берег вылын, Лунвыв Мылва юлӧн вомлы паныд.
1859 во — Мыелдин (Мыс): дін «вом» — артмӧдӧ олан пунктъяслысь нимъяс, кутшӧмъяс сулалӧны юлӧн вом дорын, Мыёлдино — индӧ сы вылӧ, мый сиктыс сулалӧ Лунвыв Мылвалӧн вом дорын.
Мыс нимыс индӧ сиктлӧн сулаланін вылӧ: сыктывйыв сёрнисикас мыс «дзиб, мыльк, нӧрыс, чурк», улыс эжва сёрнисикас «вытасін, чой, крут берег». Тані гӧгӧрвосьӧ кыдзи «вывтасін, Эжвалӧн крут берег». Та йылысь висьталӧ и сиктлӧн ӧти юкӧн — Чоййыв.

== Фольклор ==
Мыссаясӧс йӧз костын нимтӧны '''мысса бурсьылысьясӧн''' (енлы ёна эскысьяс).

Сиктса преданиеын висьтавсьӧ: “Коркӧ кывтіс Эжва ю вывті Ен мам. Сылӧн туйыс муніс Эжва йывлань Мылва ю вылӧ. Дыр ковмис кывтны Ен мамлы, да коркӧ матыстчис сійӧ тӧдтӧм крут берег дорӧ. Некымынысь кӧсйис сувтны, но кутшӧмкӧ тӧдтӧм вын тшӧктіс сылы кайны вылӧджык да вылӧджык. Недыр мысти пыжыс ачыс сувтіс берегӧ. Ен мам воськовтіс тӧдтӧм му вылӧ, видзӧдліс гӧгӧрбок да кажитчана местаын сувтӧдіс крест - водзӧ лоана часовня местаӧ.
Коли уна кад, Мыс сиктса олысьяс кыпӧдісны пуысь часовня, кӧні медся пыдди пуктанаӧн вӧлі Тихвинскӧй Ен мамлӧн ӧбраз. Ӧні этшаӧн нин помнитӧны тайӧ часовнясӧ, но сиктса пӧрысь йӧз висьталӧны, мый 20 во сулалӧм бӧрын сійӧс жугӧдіс ытва".

== География ==
Сикт пукалö [[Эжва]] юлöн веськыд берегас. Мыссянь [[Кулӧмдін]] юрсиктӧдз 90 км, [[Сыктывкар]] юркарӧдз 270 км.
 
== История ==
* Сиктӧ медводдзаӧн овмӧдчисны [[1668 во]]ын [[Немдін (Кулӧмдін район)|немдінсаяс]].
* [[1678 во|1678]] — «деревня Агафоновская на реке на Вычегде на усть реки Мылва»: 5 овмӧс, 32 мужичӧй (нывбабаяс йылысь юӧр абу). Кык мортлӧн пасйӧма овъясыс: Влас Михайлович Паршуков да Варлам Исакович Попов. [[1671 во]]ын [[Немдін (Кулӧмдін район)|немдінсаяс]] лӧсьӧдісны '''Усть-Курья''' пӧчинӧк (ӧнія [[Куръядор (Кулӧмдін район)|Куръядор]]), [[1678 во|1678]] воын вӧлі 2 овмӧс.
* [[1696 во|1696]] — «Агафоновскӧйын» кыпӧдісны вичко, грезд лои погостӧн.
* [[1707 во|1707]] — «Мылва» погостын эм вичкоын уджалысьяслӧн 3 овмӧс, кресьтянаяслӧн 9 овмӧс. Наын олісны Лаврентий да Емельян Сидорович Логиновъяс да Тимофей Сергеевич Липин [[Кулӧмдін]]ысь, Иван Михайлович Паршуков, Иван Тимофеевич да Степан Архипович Мамонтовъяс [[Немдін (Кулӧмдін район)|Немдінысь]], Трофим Евсеевич Слобожанин [[Слӧбӧда (Удора район)|Глотовоса слӧбӧдаысь]], Викул Давыдович Журавлёв [[Кӧрткерӧс]]ысь.
* [[1719 во|1719]] — «Мыелдин» погостын 7 овмӧс; индӧма олысьяслысь овъяссӧ.
* [[1784 во|1784]] — Тані 27 овмӧс, 193 морт. Нӧшта 13 овмӧс да 83 морт эм «Кочювгоров» (ӧнія [[Кӧджувдор (Кулӧмдін район)|Кӧджувдор]]) грездын.
* [[1873 во|1873]] — Мысын 76 овмӧс, 570 морт; [[1916]] — 159 овмӧс, 825 морт. Та кындзи, нӧшта 134 овмӧс да 766 морт [[Куръядор (Кулӧмдін район)|Куръядор]], [[Кӧджувдор (Кулӧмдін район)|Кӧджувдор]] да [[Кирсикт (Кулӧмдін район)|Кирсикт]] грездъясын (ӧні — Мыс сиктлӧн юкӧнъяс).
* [[1861 во|1861]] — Воссис вичкобердса школа («Начальное образование в Вологодской губернии» небӧгын индӧма мӧд кад — [[1887 во]]), [[1904]] — библиотека, [[1909]] — [[Куръядор (Кулӧмдін район)|Куръядорын]] училишӧ.
* [[1870 во|1870-ӧд]] — Лои земскӧй пошта станция.
* [[1921]], [[йирым тӧлысь]] — Лӧсьӧдӧма женотдел.
* [[1926]] — Мысын 198 овмӧс, 1038 морт; Кирсиктын — 34 овмӧс, 230 морт; Кӧджувдорын («Коджвудор») — 62 овмӧс, 335 морт; Куръядорын — 75 овмӧс, 397 морт.
* [[1930]] — Кӧджувдорын да Куръядорын вӧліны школаяс; Мысын — фельдшерско-акушерскӧй пункт, школа, изба-читальня, кресьтянкалӧн керка, му ӧтлан вӧдитысьяслӧн товарищество, потребительяслӧн котыр, видз-му товарищество, паракод сувтанін, госторглӧн агентство, кресьтяналы общественнӧй отсӧг сетан комитет, милициа участок.
* Айму вӧсна Ыджыд тыш воясӧ сиктын ёна тшыгъялісны, унаӧн кулісны.
* [[1965]], [[30 сора|сора тӧлысь 30 лун]] — Мыс сикт дорӧ вӧлі ӧтувтӧма [[Куръядор (Кулӧмдін район)|Куръядор]], [[Кӧджувдор (Кулӧмдін район)|Кӧджувдор]] да [[Кирсикт (Кулӧмдін район)|Кирсикт]] грездъяс.
* [[1990]] — «Усть-Немский» совхозлӧн Мысса юкӧн подув вылын артмӧдӧма «Ленин туйӧд» колхоз.
* [[2000]] — 291 овмӧсын олӧ 663 морт, ставныс коми.

== Олысь лыд ==
Сиктын олӧны комияс.

{| class='standard' style='text-align: center;'
! colspan=10 | Вояс да олысь лыд
|- class='bright'
! [[1784 во|1784]]
! [[1873 во|1873]]
! [[1916]]
! [[1926]]
! [[1970]]
! [[1979]]
! [[1989]]
! [[1992]]
! [[2000]]
! [[2007]]
! [[2010]]
! [[2011]]
! [[2012]]
! [[2013]]
! [[2014]]
! [[2015]]
! [[2016]]
|-
| 193
| 570
| 825
| 1038
| 1072
| 902
| 725
| 714
| 663
| 573
| 460
| 455
| 442
| 443
| 436
| 421
| 402
|}

== Медводдза овъяс == 
* [[1678 во|1678]] – [[Паршуков]], [[Попов]]
* [[1707 во|1707]] – [[Липин]], [[Логинов]], [[Мамонтов]], [[Слобожанин]], [[Викулов]], [[Полещиков]]
* [[1719 во|1719]] – [[Игнатов]], [[Кучев]], Малой

== Культура ==

Мыс сиктын уджалӧ культура керка да библиотека.

== Велöдöм ==
Мысын ӧти класса вичкобердса школа воссис [[1887 во]]ын. [[1903 во]]сянь сійӧ кутіс шусьыны 3 класса вичкобердса школа, [[1918 во]]сянь — I тшупӧда начальнӧй школа, [[1937 во]]сянь — нетыр шӧр школа. [[2013 во]]сянь Мыс сиктын уджалӧ [[Мыс сиктса школа|начальнӧй школа-сад]]. <ref>[http://myeldino-school.ucoz.ru/index/istorija_shkoly/0-16 Мысса школа-садлӧн сайт]</ref>

== Тöдчана йöз ==
* [[Паршуков Владимир Александрович]] ([[1946]]) — вольнӧй ляскасьӧмын [[СССР]]-са, Европаса да Ставмирса чемпион.

== Тöдчана эмторъяс ==
*[[Вежа Иоанн Предтечалӧн вичко (Мыс сикт, Кулӧмдін район)|Иоанн Предтеча вичко]]

== Öтуввез ==
* [http://xn----ttbdejohge1g.xn--p1ai/?page_id=369 Мыс сикт овмӧдчӧмин]

== Öшмöсъяс ==
* [[Жеребцов Игорь Любомирович|''Жеребцов И.Л.'']] Где ты живешь: Населенные пункты Республики Коми. Историко-демографический справочник. — [[Сыктывкар]], [[2000]].
* [[Игнатов Михаил Константинович|''Игнатов М.К.'']] Взгляд сквозь годы. – [[Сыктывкар]]: [[Коми небöг лэдзанiн]], [[1998]]. – 224 с.
* [[Игнатов Михаил Константинович|''Игнатов М.К.'']] Усть-Куломский район: помни прошлое, зная настоящее, делай будущее (1620–2008). – [[Сыктывкар]], [[2009]]. – 366 с.
* Усть-Куломский район в годы Великой Отечественной войны. Труженики тыла / Сост. [[Игнатов Михаил Константинович|''Игнатов М.К.'']]  — [[Сыктывкар]]: ООО «Коми республиканская типография», [[2015 во|2015]]. — 264 с.
* Республика Коми: Энциклопедия. — [[Сыктывкар]], [[1997]]—[[2000]]. — Т. 1—3.
* Республика Коми: Административно-территориальное деление на 1 августа 1992 г. Издание пятое. — [[Сыктывкар]], [[1992]].
* Административно-территориальное и муниципальное устройство Республики Коми (на 1 августа 2006 г.). Издание шестое, официальное / ГУ «ТФИ РК». — [[Сыктывкар]], [[2006]]. — 278 с.

== Ыстӧдъяс ==
<references/>
{{stub}}
{{Мыс сиктувса оланінъяс}}

[[Категория:Коми Республикалӧн сиктъяс]]
[[Категория:Коми сикт-грезд]]
[[Категория:Мыс сикт овмӧдчӧмин]]
