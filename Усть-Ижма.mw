''' Усьте''' ([[Роч кыв|роч]] ''Усть-Ижма'')  Изьва район. Кельчиюрскöй сельсöветын сикт.                                                    

== История == 
Артмис 1763-1766 воясö. Медводдза олысьясöн вöлiсны Филиппов Иван Иванович, Филиппов Савелий Иванович, Артеев Андрей Ануфриевич, Терентьев Кузьма Яковлевич, Терентьев Даниил Маркович да Филиппов Фока Нефёдович. 
* 1782 воын Усьтеын (Выжемская) олiсны 65 морт: 26 мужичöй да 39 нывбаба.
* 1795 воын Усьтеын (Выжемское устье) олiсны 48 морт: 23 мужичöй да 25 нывбаба).
* 1816 воын Усьтеын (Усть-Ижемская) вöлi 64 олысь: 25 мужичöй да 39 нывбаба). 
* 1835 воö тан олiсны 52 мужичöй (нывбабаяс йылысь пасйöдъяс абу).

Кодсюрöяс мунлiсны татысь. 1846 воö татысь Урал сайö Тобольскöй губернияö ас семьяыскöд (8 морт) мунö П.М. Артеев. 19-öд нэмся 40-öд воясö татчö Неридзысь (д. Нерица Усть- Цилемского района) асланыс ыджыд семьяясöн воисны Бабиков Пётр Михайлович, Бабиков Емельян Петрович да Бабиков Демид Кириллович.
* 1850 воö сиктын олiсны нин 206 морт: 109 мужичöй да 97 нывбаба.
* 1859 воын Усьтеын (с. Усть-Ижемское, Устьянское, Устье) вöлi вичко, 29 йöр да 253 олысь: 124 мужичöй да 129 нывбаба.
* 1905 воын вöлi нин 85 йöр да 602 олысь: 283 мужичöй да 319 нывбаба.
* 1918 воын вöлi вичко да школа.
* 1920 воын сикт быдмис 104 йöрöдз, а олысь лыдыс уси 529 мортöдз: 237 мужичöй да 292 нывбаба.
* 1926 воын – 114 йöр, 646 олысь: 298 мужичöй, 348 нывбаба. 
* 1930 воын Усьтеын (д. Усть-Ижма) вöлiс школа да пароход сувтанiн.
* 1970 воын танi олiс 711 морт.
* 1979 воын морт лыдыс уси 619-öдз. 
* 1989 воын Усьтеын 603 морт: 310 мужичöй да 293 нывбаба.
* 2001 вося перепись серти сиктын олiсны 641 морт.

Коми. Сёрнитöны изьва диалект вылын. Матысса сиктъяс: Галфедь (д. Малое-Галово), с. Кельчиюр, Галпи (д. Большое-Галово), Едэма (д. Васильевка), Неридз (д. Нерица).
