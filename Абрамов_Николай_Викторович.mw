{{Персоналия}}
'''Абрамов Николай Викторович''' ([[Вепс кыв|вепсӧн]] — '''Abramov Nikolai''', [[1961 во|1961]]—[[2016 во|2016]]) — [[Вепсъяс|вепс]] поэт, вуджӧдчысь и журналист.

== Олан туй ==
Николай Абрамов чужӧма [[Ленинград обласьт]]ысь Подпорожье районса Ладва сиктын [[1961-ӧд во]]ся [[тӧвшӧр тӧлысь 24-ӧд лун]]ӧ. Войтырсикасыс серти [[вепсъяс|вепс]].

[[1978 во]]ын помалӧма Винницаын шӧр школа. Велӧдчӧма Ленинградса топографическӧй техникумын, [[Петрозаводскса канму университет]]ын, Карелса канму педагогика университетын. Уджалӧма грузчикӧн, совхозын, пилорама вылын рамшикӧн, сиктса культура керкаын директорӧн, геодезия экспедициаын уджалысьӧн, фотографӧн, «Свирские огни» районса газетын корреспондентӧн, «Финно-угорская газетаын» да «Кто о чём» асшӧр газетын корреспондентӧн, «Kodima» вепс кывъя газетын редакторӧн да медшӧр редакторӧн.

Кулӧма [[2016-ӧд во]]ся [[тӧвшӧр тӧлысь 23-ӧд лун]]ӧ.<ref>[http://ptzgovorit.ru/content/ushel-iz-zhizni-vepskiy-poet-nikolay-abramov Ушел из жизни вепский поэт Николай Абрамов // «Петрозаводск говорит» сайт (2016.01.24; рочӧн)]</ref>

== Гижан удж ==
«Koumekümne koume» («Комын куим») — Николай Абрамовлӧн медводдза кывбур чукӧр. Петӧӈа сійӧ [[1994 во]]ын да лои вепс кывйӧн медводдза художествоа небӧгӧн.

[[1999 во]]ын сылӧн петӧма мӧд небӧг «Kurgiden aig» («Турияслӧн кад»). Ас кывбуръяс кындзи сэні йӧзӧдӧма вепс кыв вылӧ вуджӧдӧмъяс: [[Пушкин Александр Сергеевич|А.С. Пушкинлӧн]], С. Есенинлӧн, Б. Пастернаклӧн, Рубцовлӧн, В. Высоцкийлӧн, Е. Евтушенколӧн. Кывбур чукӧрсӧ йӧзӧдӧма Суомиса литературнӧй котырлӧн да М.А. Кастрен котырлӧн ([[Финляндия]]) сьӧм вылӧ.

[[2005 во]]ын сійӧ йӧзӧдӧма «Pagiškam, vell’» («Сёрнитыштам, вокӧй») кывбур чукӧр (вепс да рочӧн).

[[2010 во]]ын Николай Абрамовлӧн петӧма кык кывбур чукӧр: [[Будапешт]]ын «Дважды тридцать три» (вепс да [[венгер кыв]]ъясӧн), а [[Таллинн]]ын «Kurgede aeg» («Турияслӧн кад») [[эст кыв]]йӧн.

[[2011 во]]ын [[Париж]]ын йӧзӧдӧма «Les chants des forêts» («Вӧрлӧн сьыланъяс») вепс да [[франсуз кыв]]ъяс вылын.

[[2013 во]]ын [[Петыркар]]ын петӧма кириллица подула вепс кывйӧн «Оять-ёген рандал…» кывбур чукӧр.

Гижысь вуджӧдӧ вепс кывйӧ ставмирса да роч литература. Вуджӧдӧма Омар Хайямлысь, Рабиндранат Тагорлысь, Уильям Шекспирлысь, Поль Верленлысь, Александр Пушкинлысь, Лев Толстойлысь, [[Есенин Сергей Александрович|Сергей Есенинлысь]], Николай Клюевлысь, Борис Пастернаклысь, Николай Рубцовлысь, Евгений Евтушенколысь, Владимир Высоцкийлысь да мукӧдлысь гижӧдъяссӧ. Чужан кыв вылас вуджӧдӧма «Калевипоэг» эст йӧзкостса эпосысь юкӧнъяс, [[коми кыв|коми]] [[мойдъяс]], Россияса фин-йӧгра гижысьлысь проза да поэзия. Николай Абрамов вепс кыв вылӧ вуджӧдӧма мирын ставныслы тӧдса «Yesterday» (The Beatles) да «We Are The Champions» (Queen) рок-хитъяс, кодъясӧс сьылӧны Анна Васильева (Юсне) да «Кантеле» сьылан-йӧктан Карелияса национальнӧй ансамбль.

Николай Абрамовлысь кывбуръяссӧ вуджӧдлӧмаӧсь [[вепс кыв]]йысь [[роч кыв|роч]], [[финн кыв|фин]], [[эст кыв|эст]], [[швед кыв|швед]], [[франсуз кыв|франсуз]], [[норвег кыв|норвег]], [[венгер кыв|венгер]] да [[Россия]]са мукӧд [[финн-йӧгра кывъяс|фин-йӧгра кыв]] вылӧ.

Гижан удж кындзи Николай Абрамов тӧдса кыдзи фотосерпасалысь. [[Петрозаводск]]ын сылӧн вӧлі котыртӧма куим фотовыставка; снимокъяссӧ петкӧдлісны [[Россия]]са, [[Норвегия]]са, [[Украина]]са выставкаяс вылын.

Николай Абрамов сідзжӧ снимайтчӧ киноясын. «Счастье» дженьыд художествоа фильм, кӧні сійӧ ворсӧма, дженьыд ворсана фильмъяслӧн «Встречи на Вятке» IV Ставроссияса фестивальын ([[Киров]], [[2007]]) босьтӧма «Золотая лада» нима приз.

[[2009 во]]ся [[йирым тӧлысь]]ӧ «Вепсский завет» документальнӧй фильм (АТК-студио продюсер шӧрин, [[Петыркар]]), кӧні ворсӧма Н. Абрамов, мультимедийнӧй искусствояслӧн «Золотая кедровая ветвь Сибири» регионъяскостса II конкурсын ([[Кемерово]]) босьтӧма Гран-При.

== Общественнӧй удж ==
[[1998 во]]сянь пырӧ Россияса гижысь котырӧ, [[2003 во]]сянь — Россияса журналист котырӧ. [[2010 во]]ся [[моз тӧлысь]]сянь Фин-йӧгра гижысьяслӧн XI Войтыркостса конгресс вылын ([[Оулу]], [[Финляндия]]) бӧрйӧма Фин-йӧгра гижысьяслӧн Войтыркостса ассоциациа Правленньӧ пырысьӧн. Карелия Республикаса журналист котырлӧн Правленньӧ пырысь.

== Небӧгъяс ==
* Koumekümne koume (Комын куим). — [[Петрозаводск]], [[1994]].
* Kurgiden aig (Турияслӧн кад). — [[Петрозаводск]]: «Периодика», [[1999]].
* Pagiškam, vell' (Сёрнитам, вокӧй). — [[Петрозаводск]]: «Периодика», [[2004]].
* Дважды тридцать три. — [[Будапешт]], [[2010]]. (вепс да [[венгер кыв]]ъясӧн)
* Kurgede aeg (Турияслӧн кад). — [[Таллинн]], [[2010]]. ([[эст кыв]]йӧн)
* Les chants des forêts (Вӧрлӧн сьыланъяс). — [[Париж]], [[2011 во|2011]]. (вепс да [[франсуз кыв]]ъяс вылын)
* Оять-ёген рандал…. — [[Петыркар]], [[2013 во|2013]]. ([[вепс кыв]]йӧн)

== Наградаяс ==
* Бенгт Похьянен Фондлысь войтыркостса литературнӧй премиа босьтысь ([[Швеция]], [[2007]])
* Карелия Республикаса премиа босьтысь ([[2009]])
* Карелия Республикаса культураын нимӧдана уджалысь ([[2011 во|2011]])

== Ӧшмӧсъяс ==
* [http://litkarta.karelia.ru/person.shtml?id=353 Краткая био-и библиография на сайте «Литературная карта Карелии»]
* [https://web.archive.org/web/20160203181515/http://gov.karelia.ru/gov/News/2007/04/0402_02.html Вепсский кинематограф получил всероссийское признание // Официальный сайт Карелии]
* [http://petrozavodsk.rfn.ru/rnews.html?id=1871&cid=7 Вепсский поэт награжден шведской премией // Наталья Плеканчук, «Вести — Карелия»]
* [http://www.admhmao.ru/people/finougr/html/poezia/vepsi/index.html Краткая биография]

== Ыстӧдъяс ==
<references/>

[[Категория:Персоналия анбурӧд]]
[[Категория:Вепс гижысьяс]]
[[Категория:Персоналия:Карелия]]
