{{Персоналия}}
'''Мирошниченко Надежда Александровна''' ([[1943-ӧд во|1943]]) — [[Коми республика|Комиысь]] [[роч кыв|роч]] [[Роч гижысьяс анбур серти|гижысь]], [[Россия]]са гижысь да журналист котыръясӧ пырысь, Коми Республикаса нимйӧза гижысь.

== Олан туй ==
Надежда Мирошниченко чужӧма [[1943-ӧд во]]ся [[сора тӧлысь 3-ӧд лун]]ӧ [[Москва]]ын. [[1949-ӧд во]]сянь олӧ [[Сыктывкар]]ын. [[1964 во]]ын помалӧма [[Коми канмуса педагогика институт]]ысь филология пакультетса английскӧй кыв велӧдан чукӧр. Школаясын куим во велӧдӧма [[англия кыв]]; дас кык  во уджалӧма республикаса газетъясын, телевидениеын, [[Коми гижысь котыр|Коми АССР-са гижысь котырын]] консультантӧн ([[1978]]—[[1981]]).

== Гижан удж ==
Медводдза кывбуръяссӧ вӧлі йӧзӧдӧма «Молодёжь Севера» газетын да «Перекличка» сборникын ([[1966]]). Кывбуръяса асшӧр чукӧр «Назовите меня по имени» ним улын петӧма [[1975 во]]ын. Сы бӧрын петавлӧмаӧсь «Отрывок» ([[1980-ӧд во|1980]]), «Все кончается добром», «Сыктывкарский вариант» ([[1986-ӧд во|1986]]), «Хочется счастья», «Русское сердце» ([[1996-ӧд во|1996]]), «Зачем не сберегли» чукӧръяс. Ставнас йӧзӧдӧма 11 небӧг.

Сылӧн кывбуръяс вылӧ лӧсьӧдӧма сьыланкывъяс да романсъяс.

Надежда Мирошниченко — СССР-са журналист котырӧ пырысь ([[1977]]), СССР-са гижысь котырӧ пырысь ([[1981]]), «Всемирный Собор русского народа» общественнӧй котырӧ пырысь, «Мир Севера» войтыркостса журналлӧн редколлегияӧ пырысь, наукаяс да искусствояс Петыр академияса член-корреспондент. 

Н. Мирошниченко шедӧдлӧма Коми Республикаса канму премия ([[1997-ӧд во|1997]]), «Наш современник» журналлысь литературнӧй премия, Россияса да Саха (Якутия) Республикаса гижысь котыръяслысь «Северная звезда» литературнӧй премия, Россияса ыджыд литературнӧй премия.

[[2009-ӧд во]]ся [[косму тӧлысь]]ын Надежда Мирошниченколы медводдзаысь [[роч кыв|роч поэтъяс]] пӧвстын сетӧма [[Коми Республикаса нимйӧза гижысь]] ним. [[Рочму]]ын роч поэтъяслы татшӧм нимыс абу.<ref>[http://soyuz-pisateley.komi-nao.ru/persona/miroshnichenko-nadezhda-aleksandrovna Коми Республикаса гижысь котырлӧн сайтын Н.А. Мирошниченко йылысь]</ref>

== Небӧгъяс ==
* ''Мирошниченко Н. А.'' Отрывок: стихи. — [[Сыктывкар]]: [[Коми небӧг лэдзанін|Коми кн. изд-во]], [[1980-ӧд во|1980]]. — 79 с.
* ''Мирошниченко Н. А.''  Сыктывкарский вариант: [стихи] / [худож. Е. П. Борисевич].— [[Сыктывкар]]: [[Коми небӧг лэдзанін|Коми кн. изд-во]], [[1986-ӧд во|1986]]. — 88.
* ''Мирошниченко Н. А.'' Русское сердце: [стихи]. — [[Сыктывкар]]: [[Коми небӧг лэдзанін|Коми кн. изд-во]], [[1996-ӧд во|1996]]. — 335 с.

== Наградаяс ==
* Коми Республикаса нимӧдана уджалысь ([[1995-ӧд во|1995]])
* Коми Республикаса нимйӧза гижысь ([[2009-ӧд во|2009]])
* Россияса культураын нимӧдана уджалысьяс ([[2010-ӧд во|2010]])
* [[Айму водзын бур уджысь (орденлӧн медаль)|«Айму водзын бур уджысь» орденлӧн II тшупӧда медаль]] ([[2004-ӧд во|2004]])
* [[Айму водзын бур уджысь (орденлӧн медаль)|«Айму водзын бур уджысь» орденлӧн I тшупӧда медаль]] ([[2021-ӧд во|2021]])<ref>[http://respublika11.ru/2021/05/14/za-zaslugi-pered-otechestvom/] ''Артеев А.'' За заслуги перед Отечеством // Республика, 2021. 15 мая.</ref>
* «Имперская культура» медаль
* [[Коми Республикалы 100 во (медаль)|«Коми Республикалы 100 во» медаль]] ([[2021-ӧд во|2021]])

== Ӧшмӧсъяс ==
* [http://soyuz-pisateley.komi-nao.ru/persona/miroshnichenko-nadezhda-aleksandrovna Коми Республикаса гижысь котырлӧн сайтын Н.А. Мирошниченко йылысь]
* [http://cultmap.nbrkomi.ru/ru/page/literatura.Pisateli.Miroshnichenko_Nadejda_Aleksandrovna/ Коми Республикалӧн культурнӧй карта]
* [https://web.archive.org/web/20180701175313/http://neb.nbrkomi.ru/allnews/id/18 Коми Республикаса национальнӧй электроннӧй небӧгаин]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Сыктывкар]]
[[Категория:Чужисны 1943 воын]]
[[Категория:Чужисны сора тӧлысь 3-ӧд лунӧ]]
[[Категория:Коми Республикаса нимӧдана уджалысь]]
[[Категория:Коми гижысь котырӧ пырысьяс]]
[[Категория:Россияса культураын нимӧдана уджалысьяс]]
[[Категория:Комиын роч гижысьяс]]
[[Категория:Журналистъяс]]
