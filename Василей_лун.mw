'''Василей лун''' ({{lang-ru|Васильев вечер}}) — коми йӧзкостса календарын вичко подула гаж, пасйӧны [[тӧвшӧр тӧлысь 14-ӧд лун]]ӧ.

'''Василей лун''' водзвылын начкӧны [[порсь]]. [[Юр]] да [[кок]]сӧ нуӧны [[вичко]]ӧ вежӧдны да кольны сэтчӧ. Мукӧдыс вичкоысь сэсся ньӧбӧны яйсӧ. Гортаныс сідзжӧ пуӧны порсь юр да кок, та вӧсна лунсӧ шуӧны ''порсь юр-кок вильӧдан лун''.

Йӧзыс шуӧны: «Кӧть мый закладӧ пукті, но тайӧ сёянсӧ лӧсьӧд».

Порсь начкӧм бӧрын кольӧ уна [[лы]]. Наысь [[челядь]]лы вӧчӧны «[[шурган]]» шылада инструмент: кыклаті розьӧдӧны лыяссӧ, нюжӧдӧны на пыр кӧв, а помъяссӧ гӧрддзалӧны. Шургансӧ ӧдйӧ бергӧдлігӧн чужӧ гора шы.

Рытъя сёйӧм бӧрын енув пельӧс джоджысь корсьӧны [[сю]] тусь. Сюрӧ кӧ, бур [[во]] пӧ лоӧ.

==[[Примета]] ==

* Василей войӧ сэзь — [[пув]] да [[чӧд]] уна лоӧ.
* Василей войӧ кӧ [[кодзув|кодзула]] — чӧдйыд артмас.

== Ӧшмӧс ==
* Коми календар. 2009 во / Лӧсьӧдiс ''Ӧльӧш Рассыхаев''. — [[Сыктывкар]], [[2008-ӧд во|2008]].

[[Категория:Йӧзкостса календар]]
