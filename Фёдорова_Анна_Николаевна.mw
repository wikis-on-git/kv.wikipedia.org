{{Персоналия}}
'''Фёдорова Анна Николаевна''' ([[1912 во|1912]]—[[1974 во|1974]]) — [[коми литература]] туялысь, филология наукаясса кандидат.

== Олан туй==
Анна Фёдорова чужӧма [[1912 во]]ся [[4 урасьӧм|урасьӧм тӧлысь 4 лунӧ]] [[Сыктывкар|Сыктывкарбердса]] [[Кӧджпон (Сыктывкар)|Кӧджпон]] [[грезд]]ын сиктса велӧдысь семьяын. [[1936 во]]ын помалӧма [[Коми канмуса педагогика институт]]ысь кыв да литература факультет.

Уджалӧма велӧдысьӧн школаын, [[Коми туялан институт]]ын, педучилишӧын да [[Коми канмуса педагогика институт|пединститутын]]. [[1946]]—[[1950 во|1950 воясӧ]] аспиранталӧма [[Коми наука шӧрин|СССР-са наукаяс академиялӧн Коми филиалын]]. [[1950 во]]сянь [[1968 во]]ӧдз (пенсия вылӧ петтӧдз) туясьӧма кыв да литература юкӧдын. 

Кулӧма [[1974 во]]ся [[2 вӧльгым|вӧльгым тӧлысь 2 лунӧ]].

== Туясян удж ==
Дорйӧма [[Куратов Иван Алексеевич|И.А. Куратов]] олӧм да гижӧдъяс серти диссертация. Уна вося туялӧмлы кывкӧртӧдӧн лоӧма «И.А. Куратов. Очерк жизни и творчества» монография ([[1960]]); содталӧмӧн уджыс мӧдысь петӧма [[1975 во]]ын. Анна Николаевна гижӧма водзкывъяс Иван Куратовлӧн небӧгъяс дорӧ, мый йӧзӧдӧма рочӧн [[Москва]]ын ([[1958]], [[1975]]). Мукӧдыскӧд ӧтвылысь гижӧма да йӧзӧдӧма «Очерки истории коми литературы» ([[1959]]) да «Коми советские писатели» ([[1966]]) небӧгъяс.

Кыдзи литературнӧй критик медводдзаяс лыдын донъялӧма [[Лыюров Александр Алексеевич|А. Лыюровлысь]] да [[Куратова Нина Никитична|Нина Куратовалысь]] гижӧдъяссӧ.

== Небӧгъяс ==
* ''Фёдорова А.Н.'' И.А. Куратов. Очерк жизни и творчества. Сыктывкар, [[1960]]
* Очерки истории коми литературы. [[1959]]
* Коми советские писатели. [[1966]]

== Öшмöсъяc ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|''И.Л. Жеребцов'']]. — [[Сыктывкар]], [[2000]]. — 212 с.
* ''Лисовская Г.К.'' Анна Николаевна Фёдорова // Писатели Коми: биобиблиографический словарь. — [[Сыктывкар]], [[2001]]. — Т. 2. — С. 379—382.
* [[Мартынов Валерий Иванович|''Мартынов В.И.'']] Авъя учёнӧй да критик // [[Войвыв кодзув (журнал)|Войвыв кодзув]]. [[1983]]. — 1 №. — Л.б. 53—54.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми литература туялысьяс]]
[[Категория:Кыв, литература да история институт]]
[[Категория:Сыктывкар]]
[[Категория:Чужисны 1912 воын]]
[[Категория:Кулісны 1974 воын]]
[[Категория:Коми гижысь котырӧ пырысьяс]]
