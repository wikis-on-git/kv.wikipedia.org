{{Персоналия}}
'''Фёдорова Анна Николаевна''' ([[1912-ӧд во|1912]]—[[1974-ӧд во|1974]]) — [[коми литература]] туялысь, филология наукаясса кандидат.

== Олан туй==
Анна Фёдорова чужӧма [[1912-ӧд во]]ся [[урасьӧм тӧлысь 4-ӧд лун|тӧвшӧр тӧлысь 22-ӧд (важ стиль серти) / урасьӧм тӧлысь 4-ӧд лунӧ]] [[Вӧлӧгда губерня]]ысь [[Усть-Сысольск уезд]]са [[Висер (Кӧрткерӧс район)|Висер вӧлӧсьт улӧ пырысь]] [[Типӧсикт (Кӧрткерӧс район)|Типӧсиктын]] (ӧні — Коми Республикаса Кӧрткерӧс район)<ref>Мартынов В. И. Федорова Анна Николаевна // Республика Коми: Энциклопедия: в 3-х т. — [[Сыктывкар]]: [[Коми небӧг лэдзанін|Коми кн. изд-во]], [[2000-ӧд во|2000]]. — С. 240.</ref> Мукӧдлаас сорсьӧмӧн гижӧма, мый чужӧма [[Сыктывкар]]бердса [[Кӧджпон (Сыктывкар)|Кӧджпон]] грездын (либӧ Висер сиктын).

Батьыс — Николай Викентьевич Холопов, чужлӧма Кӧджпомын — архитектор да серпасалысь [[Холопов Александр Викентьевич|А. В. Холоповлӧн]] вок. Н.В. Холопов велӧдӧма Типӧсиктын, кӧні и тӧдмасьӧма Мария Феоктистовна Габовакӧд.

Помалӧма Сыктывкарса педагогика училишӧ ([[1932]]), [[Коми канмуса педагогика институт]]ысь кыв да литература факультет ([[1936]]) да велӧдысьяслысь куръяс.

Уджалӧма начальнӧй классъяс велӧдысьӧн [[Луздор район]]са [[Лойма (Луздор район)|Лойма]] школаын ([[1936]]—[[1937]]), Вӧр техникумын ([[1938]]—[[1939]]), [[Коми туялан институт]]ын, Сыктывкарса педучилишӧын ([[1939]]—[[1944]]) да [[Коми канмуса педагогика институт|пединститутын]] ([[1944]]—[[1945]]). [[1946]]—[[1949 во|1949 воясӧ]] аспиранталӧма СССР-са наукаяс академиялӧн Стармирса литература институтын. [[1950-ӧд во]]сянь [[1968-ӧд во]]ӧдз (пенсия вылӧ петтӧдз) туясьӧма кыв да литература юкӧдын. 

Кулӧма [[1974-ӧд во]]ся [[вӧльгым тӧлысь 2-ӧд лун]]ӧ.

== Туясян удж ==
[[1950-ӧд во]]ын дорйӧма [[Куратов Иван Алексеевич|И.А. Куратов]] олӧм да гижӧдъяс серти диссертация. Уна вося туялӧмлы кывкӧртӧдӧн лоӧма «И.А. Куратов. Очерк жизни и творчества» монография ([[1960]]); содталӧмӧн уджыс мӧдысь петӧма [[1975 во]]ын. Анна Николаевна гижӧма водзкывъяс Иван Куратовлӧн небӧгъяс дорӧ, мый йӧзӧдӧма рочӧн [[Москва]]ын ([[1958]], [[1975]]). Мукӧдыскӧд ӧтвылысь гижӧма да йӧзӧдӧма «Очерки истории коми литературы» ([[1959]]) да «Коми советские писатели» ([[1966]]) небӧгъяс.

Кыдзи литературнӧй критик медводдзаяс лыдын донъялӧма [[Юхнин Василий Васильевич|Луздор Вась]], [[Рочев Яков Митрофанович|Митрук Як]], [[Попов Николай Павлович|Николай Поповлысь (Жугыль)]] [[Лыюров Александр Алексеевич|Александр Лыюровлысь]], [[Куратова Нина Никитична|Нина Куратовалысь]] гижӧдъяссӧ.

[[Коми гижысь котыр|СССР-са гижысь котырӧ пырысь]] ([[1959-ӧд во|1959]]).

== Мукӧдтор ==
Верӧсыс — нималана коми гижысь [[Фёдоров Геннадий Александрович|Педь Гень]]. Гӧтырыслӧн кулӧм бӧрас сетӧма И.А. Куратовлӧн литературнӧй музейӧ туялысьлысь  архивсӧ (250 сайӧ кипомысь дасьтӧм удж).

== Небӧгъяс ==
* ''Фёдорова А.Н.'' И.А. Куратов: Очерк жизни и творчества. — [[Сыктывкар]]: [[Коми небӧг лэдзанін|Коми кн. изд-во]], [[1960-ӧд во|1960]]. — 152 с.
* Очерки истории коми литературы. [[1959]].
* Коми советские писатели. [[1966]].
* ''Фёдорова А.Н.'' Куратов И. А.: очерк жизни и творчества. — [[Сыктывкар]]: [[Коми небӧг лэдзанін|Коми кн. изд-во]], [[1975-ӧд во|1975]]. — 192 с. 
* Куратов И. А. Избранное: [стихотворения, поэмы]: перевод с коми языка / Послесловие А. Федоровой; сост.: [[Вавилин Иван Михайлович|И. М. Вавилин]], [[Доронин Павел Григорьевич|П. Г. Доронин]], [[Конюхов Дмитрий Васильевич|Д. В. Конюхов]]. — [[Москва]]: Гослитиздат, [[1958]]. — 206, [2] с.

== Öшмöсъяc ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|''И.Л. Жеребцов'']]. — [[Сыктывкар]], [[2000]]. — 212 с.
* '[[Лисовская Галина Константиновна|''Лисовская Г. К.'']] Анна Николаевна Фёдорова // Писатели Коми: биобиблиографический словарь. — [[Сыктывкар]], [[2001]]. — Т. 2. — С. 379—382.
* [[Мартынов Валерий Иванович|''Мартынов В. И.'']] Авъя учёнӧй да критик // [[Войвыв кодзув (журнал)|Войвыв кодзув]]. [[1983]]. — 1 №. — Л.б. 53—54.
* Ванеев А.Е. Памяти Анны Николаевны Фёдоровой // Куратовские чтения. — [[Сыктывкар]], [[1976-ӧд во|1976]]. — Т. 2. — С. 118—121.
* [[Мартынов Валерий Иванович|''Мартынов В. И.'']] Федорова Анна Николаевна // Республика Коми: Энциклопедия: в 3-х т. — [[Сыктывкар]]: [[Коми небӧг лэдзанін|Коми кн. изд-во]], [[2000-ӧд во|2000]]. — С. 240—241.
* [[Лисовская Галина Константиновна|''Лисовская Г. К.'']] Анна Николаевна Федорова // Писатели Коми: биобиблиогр. словарь: в 2 т. — [[Сыктывкар]], [[2022-ӧд во|2022]]. — Т. 2 : М—Я. — С. 648—650.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми литература туялысьяс]]
[[Категория:Кыв, литература да история институт]]
[[Категория:Сыктывкар]]
[[Категория:Чужисны 1912 воын]]
[[Категория:Кулісны 1974 воын]]
[[Категория:Коми гижысь котырӧ пырысьяс]]
