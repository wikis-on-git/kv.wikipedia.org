{{Персоналия}}
'''Валей Лукерия Александровна''' ([[1953-ӧд во|1953]]) — [[коми кыв|коми]], [[роч кыв|роч]] да [[яран кыв|яран кывъяс]] вылын [[Коми гижысьяс анбур серти|гижысь]].

== Олан туй ==
Лукерия Валей чужӧма [[1953-ӧд во]]ся [[ӧшым тӧлысь 20-ӧд лун]]ӧ Ыджыдмуса тундраын Урал из дорын колва-яран семьяын. Батьыс — Валей Александр Дмитриевич (Няравэй), мамыс — Мария Симоновна (Тайбарей). Быдмӧма [[Яран асвеськӧдлан кытш]] [[Каравом (Заполярнӧй район)|Каравом]] посёлокын, велӧдчӧма Каравомын да [[Амдерма (Заполярнӧй район)|Амдермаса]] шӧр школаын.

Помалӧма [[Выучейский Иван Павлович|И. П. Выучейский нима]] Наръян-Марса педагогика училишӧ, А. И. Герцен нима Ленинградса педагогика институт, М. Горький нима литературной институт Москваын да [[Сыктывкарса канму университет]]са филология факультетысь коми юкӧн. Уджавлӧма Яран кытшса «Заполярье» телерадиовещательнӧй компанияын корреспондентӧн, кӧні дасьтӧма яран да роч кывъяс вылын уджтасъяс, редакторалӧма «Чужан му вылын» коми кывъя уджтасын. Методисталӧ Яран асьвеськӧдлан кытшса Этнокультурнӧй шӧринлӧн литература юкӧнын.

== Гижан удж ==
Гижӧ [[коми кыв|коми]], [[роч кыв|роч]] да [[яран кыв|яран кывъяс]] вылын. Комиӧн кывбуръясыс да всиьтъясыс петавлісны [[Войвыв кодзув (журнал)|«Войвыв кодзув»]] журналын.

Медводдза кывбуръясыс петӧмаӧсь «Дружба народов» журналын [[1977-ӧд во]]ын (3 №). 

Йӧзӧдлӧма гижӧдъяссӧ «Дружба народов», «Север», «Литературная учёба» да «Полярная звезда» журналъясын, «Заполярье» литература альманахын (4-9 №), челядьлы «Пунушка» журналын, «Здесь добром земля согрета» (2008) да «Литературная карта НАО» (2009) чукӧръясын. Редактируйтӧма челядьлы да томуловлы «Молодые голоса тундры» да мукӧд небӧг.

Сылӧн петавлӧмаӧсь «Золотое солнце» ([[2002-ӧд во|2002]]), «Голос кочевий» ([[2003-ӧд во|2003]]), «Улыбка белолицей ночи» ([[2005-ӧд во|2005]]), «Большое кочевье» ([[2006-ӧд во|2006]]), «На ладонях тундровых просторов» ([[2007-ӧд во|2007]]) да «Прочен остов чума» ([[2012-ӧд во|2012]]) небӧгъяс.

[[2002-ӧд во]]сянь веськӧдлӧ челядьлы «Суюкоця» (Кӧрпи) литература котырӧн. Дасьтӧма литератураысь «Суюкоця» методическӧй вӧзйӧмъяс ([[2004-ӧд во|2004]]).

== Небӧгъяс ==
* Золотое солнце (2002)
* Голос кочевий (2003)
* Улыбка белолицей ночи (2005)
* Большое кочевье (2006)
* На ладонях тундровых просторов (2007)
* Прочен остов чума: поэзия, проза. — [[Наръяна-Мар|Нарьян-Мар]]: Этнокультурный центр НАО, [[2012-ӧд во|2012]]. — 200 с.

== Ошканпасъяс ==

== Ӧшмӧсъяс ==
* [https://www.etnonao.ru/index.php?option=com_content&view=article&id=218-04-04-06-07-21&catid=31&Itemid=13 Этнокультурнӧй шӧрин сайтын Л. А. Валей йылысь]
* Валей Лукерья Александровна // ''Огрызко В. В.'' Ненецкая литература. — М., [[2003-ӧд во|2003]]. — С. 311.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Яран асвеськӧдлан кытш]]
[[Категория:Коми гижысь]]
[[Категория:Кара сикт сӧвет]]
