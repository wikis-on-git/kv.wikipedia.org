'''Старцева (нывдырся — Шомысова) Алёна Александровна''' ([[1986]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Алёна Старцева чужӧма [[Кулӧмдiн район]]са [[Скӧрӧдум (Кулӧмдін район)|Скӧрӧдум]] [[грезд]]ын [[1986 во]]ся [[8 ӧшым|ӧшым тӧлысь 8-ӧд лунӧ]].<ref>[http://soyuz-pisateley.komi-nao.ru/chleny-soyuza-pisatelei-rossii Коми гижысь котыр сайт]</ref> [[2009 во]]ын помалӧма [[Сыктывкарса канму университет]]ысь филология факультетса коми юкӧн. Уджалӧма [[Войвыв кодзув (журнал)|«Войвыв кодзув»]] журнал редакцияын. Ӧні велӧдӧ Коми республикаса Юралысьбердса Искусствояс гимназияын.

== Гижан удж ==
Алёна Шомысова гижӧ кывбуръяс да проза. Гижӧдъяссӧ йӧзӧдлӧма коми газет-журналъясын да альманахъясын. [[Войвыв кодзув (журнал)|«Войвыв кодзув»]] журналын петавлӧма сылӧн медводдза повесьт.

Йӧзӧдчыны кутӧма студенталігӧн на. Гижан сям сӧвмӧдӧм могысь велӧдчӧма Гожся университетын, пырӧдчис [[Арт (журнал)|«Арт» журналлӧн]] литературнӧй кытшӧ, [[Коми гижысь котыр]]лӧн литературнӧй кытшӧ. Ветлӧма фин-йӧгра вуджӧдчысьяслӧн семинар вылӧ, Рочмуса, СНГ-са за суйӧрсайса том гижысьяслӧн войтыркостса форум вылӧи. Йӧзӧдӧма «Дзар» ([[2011 во|2011]]) да «Чӧв» ([[2012 во|2012]]) небӧгъяс.

Вуджӧдӧ роч классикъясӧс да ӧнія кадся роч поэзия да проза (Николай Гоголь, Надежда Мирошниченко). [[2015 во]]ын [[Эстония|Эстму]]са рӧдвуж войтырлӧн уджтас серти йӧзӧдӧма «Юрсигусь бордъяс» кывбур чукӧр, кӧні став кывбурсӧ сетӧма нёль кыв вылын: [[коми кыв|коми]], [[роч кыв|роч]], [[эст кыв|эст]] да [[англия кыв|англия кывъясӧн]].<ref>[http://www.komiinform.ru/news/127641/ Вышел в свет сборник стихов молодой коми поэтессы // «Комиинформ» юӧр сетан агентство (2015.09.29; рочӧн)]</ref>

[[2016 во]]сянь пырӧ [[Коми гижысь котыр|Рочмуса гижысь котырӧ]].<ref>[https://komiinform.ru/news/140715/ Союз писателей России пополнился еще двумя авторами из Коми // «Комиинформ» (2016.11.03 лун; рочӧн)]</ref>

== Небӧгъяс ==
* Дзар. — [[Сыктывкар]], [[2011 во|2011]].
* Усьӧ медводдза лым...: кывбуръяс (важ перым гижӧдӧн). — [[Сыктывкар]], [[2011 во|2011]]. 
* Чӧв! Кывбуръяс / Ред. [[Афанасьева Елена Евгеньевна|Е.Е. Афанасьева]], Серпасаліс [[Лисовский Юрий Николаевич|Ю.Н. Лисовский]]. — [[Сыктывкар]]: [[Коми гижысь котыр|Коми Республикаса гижысь котыр]], [[2012 во|2012]]. — 32 л.б. («Шондіа енкӧла» чукӧр / Лӧсьӧдіс [[Елфимова Анжелика Геннадьевна|А.Г. Елфимова]])
* Юрсигусь бордъяс. — [[Сыктывкар]], [[2015 во|2015]].

== Ӧшмӧсъяс ==

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Помӧсдін сикт овмӧдчӧмин]]
[[Категория:Чужисны 1986 воын]]
[[Категория:Коми гижысь котырӧ пырысьяс]]
