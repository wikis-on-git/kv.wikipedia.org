'''Старцева (нывдырся — Шомысова) Алёна Александровна''' ([[1986]]) — том [[коми кыв|коми]] [[Коми гижысьяс анбур серти|гижысь]].

== Олан туй ==
* [[1986]] — чужис [[Кулӧмдiн район]]са [[Скӧрӧдум (Кулӧмдін район)|Скӧрӧдум]] [[грезд]]ын.
* [[2009]] — Помаліс [[Сыктывкарса канму университет]]ысь филология факультетса коми юкӧн.
* Уджалӧ [[Войвыв кодзув (журнал)|«Войвыв кодзув»]] журнал редакцияын.

== Гижан удж ==
Алёна Шомысова гижӧ кывбуръяс да проза. Гижӧдъяссӧ йӧзӧдліс коми газет-журналъясын да альманахъясын. [[Войвыв кодзув (журнал)|«Войвыв кодзув»]] журналын петавліс сылӧн медводдза повесьт.

Йӧзӧдчыны кутіс студенталігӧн на. Гижан сям сӧвмӧдӧм могысь велӧдчис Гожся университетын, пырӧдчис [[Арт (журнал)|«Арт» журналлӧн]] литературнӧй кытшӧ, [[Коми гижысь котыр]]лӧн литературнӧй кытшӧ. Ветліс фин-йӧгра вуджӧдчысьяслӧн семинар вылӧ, Рочмуса, СНГ-са за суйӧрсайса том гижысьяслӧн войтыркостса форум вылӧи. Йӧзӧдліс «Дзар» ([[2011 во|2011]]) да «Чӧв» ([[2012 во|2012]]) небӧгъяс. Вуджӧдіс роч классикъясӧс да ӧнія кадся роч поэзия да проза (Николай Гоголь, Надежда Мирошниченко). [[2015 во]]ын [[Эстония|Эстму]]са рӧдвуж войтырлӧн уджтас серти йӧзӧдіс «Юрсигусь бордъяс» кывбур чукӧр, кӧні став кывбурсӧ сетӧма нёль кыв вылын: [[коми кыв|коми]], [[роч кыв|роч]], [[эст кыв|эст]] да [[англия кыв|англия кывъясӧн]].<ref>[http://www.komiinform.ru/news/127641/ Вышел в свет сборник стихов молодой коми поэтессы // «Комиинформ» юӧр сетан агентство (2015.09.29; рочӧн)]</ref>

== Небӧгъяс ==
* Дзар. — [[Сыктывкар]], [[2011 во|2011]].
* Чӧв! Кывбуръяс / Ред. [[Афанасьева Елена Евгеньевна|Е.Е. Афанасьева]], Серпасаліс [[Лисовский Юрий Николаевич|Ю.Н. Лисовский]]. — [[Сыктывкар]]: [[Коми Республикаса гижысь котыр]], [[2012 во|2012]]. — 32 л.б. («Шондіа енкӧла» чукӧр / Лӧсьӧдіс [[Елфимова Анжелика Геннадьевна|А.Г. Елфимова]])
* Юрсигусь бордъяс. — [[Сыктывкар]], [[2015 во|2015]].

== Ӧшмӧсъяс ==

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Помӧсдін сикт овмӧдчӧмин]]
