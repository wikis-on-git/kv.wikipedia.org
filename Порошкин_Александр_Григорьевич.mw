'''Порошкин Александр Григорьевич''' ([[1930-ӧд во|1930]]—[[2019-ӧд во|2019]]) — [[Коми-Зыряна|коми]] математик-туялысь, физика-математика наукаясса кандидат, профессор.

== Олан туй ==
Александр Порошкин чужӧма [[1930-ӧд во]]ся [[кӧч тӧлысь 8-ӧд лун]]ӧ [[Коми (Зыряна) асвеськӧдлан обласьт]]ын [[Сыктывдін район]]са [[Зеленеч (Сыктывдін район)|Зеленеч сиктсӧвет]] улӧ пырысь [[Чукачой (Сыктывдін район)|Вылыс Чукачой]] [[грезд]]ын кресьттянин семьяын. Батьыс ыджыд нылыскӧд [[1932-ӧд во]]ын мунӧмаӧсь уджавны [[Сыктывкар]]ӧ; [[1937-ӧд во]]ын на дорӧ воӧмаӧсь и гӧтырыс да мукӧд челядьыс. Александр [[1947-ӧд во]]ын помалӧма Сыктывкарын 12-ӧд номера Олег Кошевой нима шӧр школа, [[1951-ӧд во]]ын — [[Коми канмуса педагогика институт]]ысь физика-математика пакультет. Институт бӧрын ӧти во уджалӧма [[Лӧзым (Сыктывдін район)|Лӧзымса]] да Сыктывкарса 12-ӧд номера школаясын, а сэсся локтӧма институтса математика кафедраӧ, кӧні уджалӧма [[1976 во]]ӧдз. Ӧти кадӧ веськӧдлӧма кафедранас. 

Аспиранталӧма А. И. Герцен нима Ленинградса канму педагогика институтын. [[1970-ӧд во]]ын дорйӧма физика-математика наукаясса кандидатлысь диссертация, лоӧма доцентӧн. [[1976-ӧд во]]ын вуджӧма уджавны [[Сыктывкарса канму университет]]лӧн Высшӧй математика кафедраӧ ([[1989-ӧд во]]ся [[йирым тӧлысь]]сянь — математика анализ кафедра). [[1992-ӧд во]]сянь — профессор.

Кулӧма [[2019-ӧд во]]ся [[урасьӧм тӧлысь 22-ӧд лун]]ӧ.<ref>[http://vityazeva.blogspot.com/2019/02/blog-post_28.html Из жизни ушел профессор А.Г.Порошкин // Сыктывкарса канму университетлӧн музей сайт (рочӧн; 2019.02.28-ӧд лун)]</ref>

== Туясян удж ==
Аспирантураын велӧдчигӧн сылӧн веськӧдлысьӧн вӧлӧма профессор Б. З. Вулих. Медводдза уджъяссӧ А. Г. Порошкин сідзжӧ сиӧма К-ин теория туялӧмлы.

Лэдзӧма москваса да сыктывкарса небӧг лэдзанінъясын студентъяслы да велӧдчысьяслы 14 велӧдчан небӧг.

[[1982-ӧд во]]ын А. Г. Порошкин водзмӧстчӧма, медым Комиын йӧзӧдӧны математикаысь туясян уджъяслысь вузъяскостса сборник. [[1982]]—[[1991]] воясӧ петӧма вит татшӧм сборник.

А. Г. Порошкин — Америкаса математика котырӧ пырысь, «Mathematical Reviews» журналса референт.

== Небӧгъяс ==
* ''Готман Э. Г., Порошкин А. Г.'' Задачи для школьных математических кружков. — [[Сыктывкар]]: [[Коми небӧг лэдзанін|Коми книжное изд-во]], [[1976]]. — 110 с.
* ''Порошкин А. Г.'' Задачи и упражнения по теории меры и интеграла / Пермский ун-т. — [[Сыктывкар]], [[1979]]. — 70 с.
* ''Порошкин А. Г.'' Теория меры и интеграла. Учебное пососбие по спецкурсу / Пермский ун-т. — [[Сыктывкар]], [[1983]]. 83 с.
* ''Порошкин А. Г.'' Упорядоченные пространства. Булевы алгебры. Учебное пособие по спецкурсу / Сыктывкарский ун-т. — [[Сыктывкар]], [[1987]]. — 85 с.
* ''Порошкин А. Г.'' Векторные меры. Учебное пособие по спецкурсу / Сыктывкарский ун-т. — [[Сыктывкар]], [[1990]]. — 53 с.
* ''Баженов И. И., Порошкин А. Г., Тимофеев А. Ю., Яковлев В. Д.'' Задачи для школьных математических кружков. — [[Сыктывкар]], [[1994]]. — 168 с.
* ''Порошкин А. Г.'' Теория меры и интеграла. Учебное пособие / Сыктывкарский ун-т. — [[Сыктывкар]], [[1996]]. — 170 с.
* ''Порошкин А. Г.'' Дифференцируемые отображения. Учебное пособие / Сыктывкарский ун-т. — [[Сыктывкар]], [[1999]]. — 67 с.

== Наградаяс ==
* Коми Республикаса наукаын нимӧдана уджалысь ([[1994]])
* Коми Республикаса канму премия босьтысь студентъяслы да школьникъяслы методикаа велӧдчан небӧгъяс дасьтӧмысь ([[2005]])<ref>[http://www.kzsrk.ru/news/7896/ В строю ветераны Сыктывдина // «Красное знамя Севера» газет, 2015.12.27]</ref>
* Коми Республикаса Веськӧдлан котырлысь премия босьтысь велӧдӧм юкӧнын «Задачи для школьных математических кружков» небӧгысь ([[2007]], мукӧдыскӧд ӧтвылысь)
* Уджвывса ветеран.
* [[1941–1945 воясӧ Айму вӧсна Ыджыд тышын бур уджысь (медаль)|«1941–1945 воясӧ Айму вӧсна Ыджыд тышын бур уджысь»]] медаль
* «Айму вӧсна Ыджыд тышын Вермӧмлы 50 во» медаль
* «Россияса Вылыс школа» торъялана пас
* «Уджын ыджыд вермӧмъясысь» пас
* «РСФСР-са народнӧй просвещениеын отличник»

== Ӧшмӧсъяс ==
* [https://cyberleninka.ru/article/v/aleksandr-grigorievich-poroshkin-k-semidesyatiletiyu-so-dnya-rozhdeniya Александр Григорьевич Порошкин (к семидесятилетию со дня рождения) // Вестник Сыктывкарского университета. Серия 1. Математика. Механика. Информатика. 2001]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1930 воын]]
[[Категория:Туялысьяс]]
[[Категория:Чужисны кӧч тӧлысь 8-ӧд лунӧ]]
