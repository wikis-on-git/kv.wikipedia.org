{{Персоналия}}
'''Плесовский Фёдор Васильевич''' ([[1920]]—[[1988]]) — [[комияс|коми]] [[фольклор]] [[туялысь]], филология наукаясса кандидат ([[1951]]).

== Олан туй ==
Фёдор Плесовский чужӧма [[1920-ӧд во]]ся [[йирым тӧлысь 1-ӧд лун]]ӧ [[Усть-Сысольск губерния]]ысь [[Спаспоруб сикт овмӧдчӧмин|Спаспоруб вӧлӧсьтса]] Кӧдж [[грезд]]ын (ӧні – [[Коми Республика]]ысь [[Луздор район]]ын [[Спаспоруб (Луздор район)|Спаспоруб]]са [[Кӧдж (Луздор район)|Кӧдж]] грезд. [[1934-ӧд во]]ын помалӧма колхозса том войтырлысь школа, [[1937-ӧд во]]ын — Спаспорубса шӧр школа, [[1941-ӧд во]]ын — [[Коми канмуса педагогика институт]]са кыв да литература факультет. Уджыштӧма роч кыв да литература велӧдысьӧн Нювчимса шӧр школаын кык вежон.

[[1941-ӧд во]]ся [[кӧч тӧлысь]]ын сійӧс босьтӧмаӧсь Гӧрд Армияӧ, велӧдчӧма Кардорын лыжнӧй запаснӧй полкын, а сэсся веськалӧма Волхов фронтӧ. Сьӧкыда ранитчӧм бӧрын бурдӧдчӧма Березникын. Сэсся мӧдӧдӧны 9 тӧлысь вылӧ велӧдчыны М. Ломоносов нима военнӧй фельдшеръяслӧн школаӧ. 1943-ӧд вося рака тӧлысьын бара ранитчӧ, пидзӧсӧдзыс воштӧ коксӧ. Бурдӧдчӧ [[Красноярск край]]са Абакан карын [[1944-ӧд во]]ся [[урасьӧм тӧлысь]]ӧдз. 

Армияысь комиссуйтӧм бӧрын воӧ чужан грездас да уджалӧ колхозын счётоводӧн. Регыд мысти заводитӧ уджавны Абъячойын радио вылын редакторӧн, [[1945-ӧд во]]ся [[моз тӧлысь]]сянь — «Сталинец» районса газетын кывкутысь секретарӧн. Вӧлӧма Вӧрлэдзысь» газетса собкорӧн..

[[1946]]–[[1950-ӧд во]]ясӧ велӧдчӧма [[Ленинград]]ын [[Роч литература Институт]]са аспирантураын «фольклористика» специальносьт серти. Научнӧй веськӧдлысьнас вӧлӧма ставмирса нималан мойд туялысь [[Пропп Владимир Яковлевич]].
[[1951-ӧд во]]ын [[Москва]]ын дорйӧма «Сказки народа коми» тема серти филология наукаясса кандидат ним.

[[1950]]—[[1952]] воясӧ уджалӧма [[Коми небӧг лэдзанін]]ын да [[Коми канмуса педагогика институт]]ын. 

[[1952-ӧд во]]ся [[ода-кора тӧлысь 8-ӧд лун]]сянь уджалӧ [[СССР]]са [[наукаяс академиялӧн Коми филиал]]ын. Вӧлӧма младшӧй научнӧй сотрудникӧн, аспирантураӧн веськӧдлысьӧн, старшӧй научнӧй сотрудникӧн ([[1956]]—[[1982]]).

[[1982-ӧд во]]ын петӧма пенсия вылӧ. Кулӧма [[1988-ӧд во]]ся [[рака тӧлысь 27-ӧд лун]]ӧ [[Сыктывкар]]ын.

== Туясян удж ==
Фёдор Плесовский уна во чӧж чукӧртӧма да туялӧма коми йӧзкостса мойдъяс, кӧлысьдырся обрядъяс да бӧрдӧдчанывъяс, шусьӧгъяс да нӧдкывъяс, коми овъяс артманног, иннимъяс, и с.в. Йӧзӧдӧма дас сайӧ небӧг: "Коми мойдъяс, сьыланкывъяс да пословицаяс" (1956); "Коми народные сказки" (1958), "Коми мойдъяс да сьыланкывъяс" (1963), "Коми мойдъяс" (1966), "Свадьба народа коми (обряды и причитания)" монография (1968), "Коми пословицы и поговорки" (1973), "Коми народные загадки" (1975), "Коми народные сказки" (1975), "Коми мойдъяс" (1976), "Коми фразеологизмъяс" (1980), "Коми литература история" монография (1980; соавтор), "Коми шусьӧгъяс да кывйӧзъяс" (1983), "Коми кывтэчасъяс" (1986)", "Комиын овъяс" (1997).

Йӧзӧдтӧмӧн кольӧма «Социальные основы волшебной сказки» монографияыс.

Вуджӧдлӧма Л. Толстойлысь да В. Пановалысь прозасӧ.

Коми Республикаса Национальнӧй архивын да Коми наука шӧринса научнӧй архивын эмӧсь Ф.В. Плесовскийлӧн торъя фондъяс. 

== Небӧгъяс == 
* Коми [[мойд]]ъяс, [[сьыланкыв]]ъяс да пословицаяс / Сост. ''Ф.В. Плесовский''. – Сыктывкар: Коми кн. изд-во, [[1956]]. – 226 л.б.
* Коми народные сказки / Сост. ''Ф.В. Плесовский'', ''Н. Белинович''. – Сыктывкар: Коми кн. изд-во, [[1958]]. – 158 с.
* Коми мойдъяс да сьыланкывъяс / Сост. ''Ф.В. Плесовский''. – Сыктывкар: Коми кн. изд-во, [[1963]]. 128 с.
* Коми мойдъяс / Сост. ''Ф.В. Плесовский''. – Сыктывкар: Коми кн. изд-во, [[1966]]. – 140 с. 
* ''Плесовский Ф.В.'' Свадьба народа коми (обряды и причитания). – Сыктывкар: Коми кн. изд-во, [[1968]]. – 320 с.
* Коми пословицы и поговорки / Сост. ''Ф.В. Плесовский''. – Сыктывкар: Коми кн. изд-во, [[1973]]. – 216 с.
* Коми народные загадки / Сост. ''Ф.В. Плесовский''. – Сыктывкар: Коми кн. изд-во, [[1975]]. – 111 с.
* Коми народные сказки / Сост. ''Ф.В. Плесовский''. – Сыктывкар: Коми кн. изд-во, [[1975]]. – 143 с.
* Коми [[мойд]]ъяс / Сост. ''Ф.В. Плесовский''. – Сыктывкар: Коми кн. изд-во, [[1976]]. – 136 с.
* Коми фразеологизмъяс / Сост. ''Ф.В. Плесовский''. – Сыктывкар: Коми кн. изд-во, [[1980]]. – 119 с.
* История коми литературы. – Сыктывкар: Коми кн. изд-во, [[1980]]. (Соавторъяс – [[Микушев Анатолий Константинович|''Микушев А.К.'']], [[Рочев Юрий Герасимович|''Рочев Ю.Г.'']], [[Чисталёв Прометей Ионович|''Чисталёв П.И.'']] да мукӧд)
* Коми [[шусьӧг]]ъяс да [[кывйӧз]]ъяс. 2-ое изд. / Сост. ''Ф.В. Плесовский''. – Сыктывкар: Коми кн. изд-во, [[1983]]. – 208 с.
* Коми [[кывтэчас]]ъяс / Сост. ''Ф.В. Плесовский''.– Сыктывкар: Коми кн. изд-во, [[1986]]. – 176 с.
* ''Плесовский Ф.В.'' [[Коми овъяс|Комиын овъяс]] / Сост. [[Жеребцов Игорь Любомирович|''И.Л. Жеребцов'']]. – Сыктывкар: РИПКРО МО и ВШ РК, [[1997]].

== Наградаяс ==
* Айму вӧсна Ыджыд тыш кадӧ сылы сетӧма [[Отвагаысь (медаль)|«Отвагаысь»]] да [[1941—1945 воясӧ Айму вӧсна Ыджыд тышын Германия весьтын Вермӧмысь (медаль)|«1941—1945 воясӧ Айму вӧсна Ыджыд тышын Германия весьтын Вермӧмысь»]] медальяс.
* Бур уджысь

== Ӧшмӧсъяс ==
* [[Мартынов Валерий Иванович|''Мартынов В.И''.]] Ф.В. Плесовский – фольклорист // [[Войвыв кодзув (журнал)|«Войвыв кодзув»]], [[1980]]. – 10 №. – Лб. 58-59.
* [[Уляшев Олег Иванович|''Уляшев О.И.'']], [[Жеребцов Игорь Любомирович|''Жеребцов И.Л.'']] Плесовский Фёдор Васильевич // Республика Коми: Энциклопедия: В 3-х т. – [[Сыктывкар]], [[1999]]. – Т. 2.
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|''И. Л. Жеребцов'']]. — [[Сыктывкар]], [[2000]]. — 212 с.
* [http://www.hcpncr.com/journ408/journ308personalkudryashova.html] [[Кудряшова Вера Михайловна|''Кудряшова В. М.'']] Ф.В. Плесовский – исследователь коми сказки // Вопросы истории и культуры северных стран и территорий. — Сыктывкар, [[2008]]. №4.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1920 воын]]
[[Категория:Туялысьяс]]
[[Категория:Коми фольклор туялысьяс]]
[[Категория:Спаспоруб сикт овмӧдчӧмин]]
[[Категория:Кыв, литература да история институт]]
[[Категория:Айму вӧсна Ыджыд тыш вылӧ ветлысьяс]]
