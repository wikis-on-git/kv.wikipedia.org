{{Персоналия}}
'''Неркаги Анна Павловна''' ([[1951]]) — [[яран кыв|яран]] гижысь. Яран кывйысь '''Неркаги''' вуджӧдсьӧ кыдзи 
«кусыньтчытӧм рӧд».

== Олан туй ==
Чужис [[1951 во]]ся [[15 урасьӧм|урасьӧм тӧлысь 15-ӧд лунӧ]] Полярнӧй Уралса Сайрей керӧс бокын. [[1970]] воын помаліс [[Тюмень обласьт]]са [[Приуральскӧй район]]ысь [[Аксарка]] [[посёлок]]ын шӧр школа. Пырис велӧдчыны Тюмень индустриальнӧй институтса геологоразведочнӧй факультетӧ, но 2 во мысти дзоньвидзалун вӧснаыс эновтіс.

[[1975]]—[[1976]] воясӧ уджаліс методистӧн Тюмень обласьтса культура управлениеын.

Олӧ да уджалӧ Приуральскӧй районса [[Лабӧрӧвӧй]] посёлокын. Быдтӧ мукӧдлысь челядьсӧ. Лӧсьӧдіс «Земля надежды» кресьтяна-фермер овмӧс, медым могмӧдны сёян-юанӧн Байдарайӧй тундраса кӧр видзысьясӧс.

== Гижан удж ==
Медводдза повесьтыс — «Анико из рода Ного»; сыысь юкӧнъяс петавлісны «Самотлор» альманахын 1975 воын. Дзоньнас повесьтыс петіс [[1977 во]]ын «Молодая гвардия» небӧг лэдзанінын, мый вӧлі вылӧ донъялӧма том гижысьяслӧн VI ставсоюзса совещанньӧ вылын.

[[1978 во]]сянь СССР-са гижысь котырӧ пырысь.

Сэсся «Урал» журнал йӧзӧдіс «Илир» повесьт. Сёрӧнджык кыкнан повесьтын выльпӧв вӧлі йӧзӧдӧма «Современник» небӧг лэдзанінын. «Белый ягель» повесьт петіс ыджыд косталӧм бӧрын: медводз «Под сенью Нохар-Юха» альманахын [[1995 во]]ын дженьдӧдӧмӧн, а сэсся [[1996 во]]ын ставнас. [[1996 во]]ын йӧзӧдӧма «Молчащий» повесьт.

Нималана гижысь Юрий Рытхеу тадзи донъяліс том гижысьӧс: «''Сегодняшний Север, который описывает Анна Неркаги, — это не далекий заброшенный край, а часть нашей огромной страны, в которой кипит созидательная работа и где живут люди, преданные этой земле и нелегкому труду на ней. Творчество Анны Неркаги глубоко современно и проникнуто духом новаторства''».

[[2015 во]]ын Уралса федеральнӧй университетысь XX да XXI нэмся роч литература кафедра вӧзйис Анна Неркагиӧс Нобель премиа босьтысьпуӧн.

[[2016 во]]ын петіс «Песнь творцу» выль небӧг, кытчӧ пырисны яран легенда, предание да нӧдкывъяс, а сідзжӧ «Лӧня олысь» повесьт.

Анна Неркагилысь гижӧдъяссӧ тӧдӧны уналаын. Гижӧдъяс сертиыс дорйӧма куим диссертация. Повесьтъяссӧ вуджӧдӧны [[Венгрия]]ын, [[АӦШ|АӦШ-ын]], [[Италия]]ын, [[Канада]]ын, [[Финляндия]]ын.

== Небӧгъяс ==
* Анико из рода Ного ([[1977]])
* Илир ([[1979]])
* Мы — дети твои, Север! ([[1986]])
* Белый ягель ([[1995]])
* Молчащий ([[1996]])
* Песнь творцу / Худ. В.Полушкин. [[2016 во|2016]]

== Экранизация ==
* [[2014 во]]ын «Белый ягель» да «Анико из рода Ного» повесьтъяс серти Владимир Тумаев снимайтіс «Белый ягель» кинофильм.

== Общественнӧй удж ==
Анна Неркаги — семья-рӧд школаса концепциа да школа лӧсьӧдысьяс лыдын. Школа босьтчис уджавны 1990-ӧд вояс помсянь [[Лабӧрӧвӧй]] посёлокса ичӧт школа подув вылын. Концепция подуласьӧ «этнопедагогика» принцип вылӧ, челядь босьтӧны чужанін йылысь тӧдӧмлун. Анна Павловна чайтӧ, мый овнытӧ тундраын колӧ велӧдчыны.

«Земля надежды» кресьтяна-фермер овмӧслӧн му вылын быд гожӧм нуӧдӧны кытшса челядьлы «Земля надежды» православнӧй палаточнӧй лагер.

== Премияяс ==
* Н.М. Чукмалдин нима премиа босьтысь.

== Наградаяс ==
* [[Ямал-Яран асвеськӧдлан кытш]]са почётнӧй олысь

== Ӧшмӧсъяс ==
* [http://www.livelib.ru/author/302119 Livelib сайтын Анна Неркаги йылысь]
* [http://finugor.ru/yamalskaya-pisatelnitsa-vydvinuta-na-nobelevskuyu-premiyu Ямальская писательница выдвинута на Нобелевскую премию // ФИНУГОР сайт (2013.01.30; рочӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Ямал-Яран асвеськӧдлан кытш]]
[[Категория:Яран гижысьяс]]
[[Категория:Чужисны 1951 воын]]
