'''Прокопей лун''' ({{lang-ru|Прокопий Кесарийский (великомученик)}}) - православнöй вичкоса ыджыд гаж, пасйöны [[12 сора|сора 21 лунö]] 

== Сура празьник ==
'''Прокопей лун''' – [[сура празьник]] [[Кöрткерöс район]]са [[Пезмӧг (Кӧрткерӧс район)|Пезмöгын]] да [[Позтыкерӧс (Кӧрткерӧс район)|Позтыкерöсын]], [[Кулӧмдiн район]]са [[Мӧдлапӧв (Кулӧмдін район)|Мöдлапöлын]], [[Емдiн район]]са [[Эжол]]ын да [[Тыдор]]ын ([[Оквад]]), [[Луздор район]]са [[Абъячой]] сикт улö пырысь [[Загарья]]ын да [[Шышкинпон]]ын.

'''Позтыкерöсын''' асывнас вичкоын сьылöм бöрын кытшлалöны [[Ен]]ъясöн сикт гöгöр, [[крест]]ъяс дорын сьылöны. Вичкоö бöр локтöм бöрын сеталöны пуöм [[кукань]] яй. Куканьсö кöсйысьö сетны сиктсаяс пиысь öти морт, кодлöн коркö лёктор вöлi скöтыскöд ([[мöс]]сö [[ош]] косялöма, вöйöма, вошöма).

== Öбетнöй празьник ==
Тайö лунсö [[Мылдiн район]]са [[Покча]]ын вöдитöны [[öбетнöй празьник]] пыдди. Пондiсны празьничайтны сы бöрын, кыдзи '''Прокопей енлы''' кевмысьöм бöрын удайчис кусöдны ыпъялысь би. Олысьяс кöсйысьöмаöсь куим не уджавны да праздничайтны. Кöсйысьöм вунöдöм бырöн муяс вылысь сотчöма став [[нянь]]ыс. Ен öбразöн вермöмаöсь бисö кусöдны да босьтчисны бара вöдитны '''Прокопей лун'''.

Шойна вывса крест дорын нуöдöны молебен. Гортас пызан сайын гöсьтъясöс вердöны некымын сикас [[рок]]öн, [[кисель]]öн, [[чужва]]öн. [[Ырöш]] кисьтöны ыджыд дозмукö, быдöн сыысь юышталö.

== Эскöмъяс ==
'''Прокопей лунö''' турун оз ытшкыны, зорöд оз чöвтны – мыждöм пыдди Енмыс пö вермас чардбиöн лыйны зорöдас.

Медводдзаысь видлöны [[картупель]], пöжалöны сыысь [[шаньга]], заводитöны вотны [[оз]]. 

== Öшмöс ==
* Коми календар. 2009 во / Лöсьöдiс ''Öльöш Рассыхаев''. Сыктывкар, 2008.

[[Категория:Йӧзкостса календар]]
