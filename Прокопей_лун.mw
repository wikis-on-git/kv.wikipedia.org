'''Прокопей лун''' ({{lang-ru|Прокопьев день}}) — православнöй вичкоса ыджыд гаж, пасйöны [[12 сора|сора тӧлысь 21 лунö]] 

== Сура празьник ==
'''Прокопей лун''' — [[сура празьник]] [[Кöрткерöс район]]са [[Пезмӧг (Кӧрткерӧс район)|Пезмöгын]], [[Позтыкерӧс (Кӧрткерӧс район)|Позтыкерöсын]], [[Ыджыдвидз (Кӧрткерӧс район)|Ыджыдвиддзын]] да [[Выльыб (Кӧрткерӧс район)|Выльыбын]], [[Кулӧмдiн район]]са [[Мӧдлапӧв (Кулӧмдін район)|Мöдлапöлын]], [[Емдiн район]]са [[Эжолты (Емдін район)|Эжолтыын]] да [[Тыдор (Емдін район)|Тыдорын]] ([[Аквад (Емдін район)|Аквад]]), [[Луздор район]]са [[Абъячой]] сикт улö пырысь [[Загаръя (Луздор район)|Загаръяын]] да [[Шишкинпом (Луздор район)|Шишкинпомын]].

'''Позтыкерöсын''' асывнас вичкоын сьылöм бöрын кытшлалöны [[Ен]]ъясöн сикт гöгöр, [[крест]]ъяс дорын сьылöны. Вичкоö бöр локтöм бöрын сеталöны пуöм [[кукань]] яй. Куканьсö кöсйысьö сетны сиктсаяс пиысь öти морт, кодлöн коркö лёктор вöлi скöтыскöд ([[мöс]]сö [[ош]] косялöма, вöйöма, вошöма).

== Öбетнöй празьник ==
Тайö лунсö [[Мылдiн район]]са [[Покча (Мылдін район)|Покчаын]] вöдитöны öбетнöй празьник пыдди. Пондiсны празьничайтны сы бöрын, кыдзи '''Прокопей енлы''' кевмысьöм бöрын удайчис кусöдны ыпъялысь би. Олысьяс кöсйысьöмаöсь куим лун не уджавны да праздничайтны. Кöсйысьöмсӧ вунöдöм бӧрын муяс вылысь сотчöма став [[нянь]]ыс. Ен öбразöн вермöмаöсь бисö кусöдны да босьтчисны бара вöдитны '''Прокопей лун'''.

Шойнавывса крест дорын нуöдöны молебен. Гортас пызан сайын гöсьтъясöс вердöны некымын сикас [[рок]]öн, [[кисель]]öн, [[чужва]]öн. [[Ырöш]] кисьтöны ыджыд дозмукö, быдöн сыысь юышталö.

== Эскöмъяс ==
'''Прокопей лунö''' турун оз ытшкыны, зорöд оз чöвтны — мыждöм пыдди Енмыс пö вермас чардбиöн лыйны зорöдас.

Медводдзаысь видлöны [[картупель]], пöжалöны сыысь [[шаньга]], заводитöны вотны [[оз]]. 

== Öшмöс ==
* Коми календар. 2009 во / Лöсьöдiс ''Öльöш Рассыхаев''. — [[Сыктывкар]], [[2008]].

[[Категория:Йӧзкостса календар]]
