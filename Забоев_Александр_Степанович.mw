{{Персоналия}}
'''Забоев Александр Степанович''' (Сан Антус; [[1904 во|1904]]—[[1980]]) — [[коми кыв|коми]] [[Коми гижысьяс анбур серти|критик]], [[коми литература]] туялысь, экономист.

== Олан туй ==
Александр Забоев чужӧма [[1904-ӧд во]]ся [[рака тӧлысь 7-ӧд лун]]ӧ [[Вӧлӧгда губерня]]ысь [[Усть-Сысольск уезд]]са Мысын (ӧні — [[Кулӧмдін район]]са [[Мыс (Кулӧмдін район)|Мыс]] сикт).

[[1919-ӧд во]]ын мӧд тшупӧда школа помалӧ бӧрын пырӧма велӧдчыны [[Дереваннӧй (Кулӧмдін район)|Дереваннӧйса]] вылыс начальнӧй училишӧын велӧдысьяслӧн курсъяс вылӧ. Уджалӧма велӧдысьӧн, сэсся вӧлӧма йӧзӧс велӧдан юкӧдын политпросветса веськӧдлысьӧн. [[1922-ӧд во|1922]]—[[1925-ӧд во|1925 воясӧ]] велӧдчӧма Москва университетса рабфакын, [[1925-ӧд во|1925]]——[[1930-ӧд во|1930-ӧд воясӧ]] — Ленинградса политехническӧй институтса экономика факультет. Институт помалӧм бӧрын уджалӧма Госбанклӧн Войвыв юкӧнса Кардор кытшса контораын старшӧй консультантӧн, госбанклӧн Изьва районса контораын. Айму вӧсна Ыджыд тыш пансигӧн служитӧма армияын.<ref>''Горинова Н. В.'' Александр Степанович Забоев // Писатели Коми: биобиблиографический словарь: в 2-х т. — Сыктывкар: Анбур, [[2017-ӧд во|2017]]. — Т. 1: А—Л. — С. 349.</ref>

[[1943-ӧд во]]ся [[ода-кора тӧлысь 19-ӧд лун]]ӧ СССР-са НКВД-лӧн торъя совешанньӧӧн РСФСР-са УК-лӧн 58-10 ч. 2 стаття серти мыждӧма «национализмын» кыдзи «войтырлӧн вӧрӧг» да пуксьӧдӧма 8 во вылӧ. Сэк кадӧ сійӧ вӧлӧма Приморск районса Лахта грездын олысьӧн, нянь вундалӧма сёянінын. Лагерысь воӧм бӧрын локтӧма Коми муӧ да 1951-ӧд восянь уджалӧма экономистӧн совнархозын. 

Кулӧма [[1980-ӧд во]]ся [[лӧддза-номъя тӧлысь 23-ӧд лун]]ӧ [[Сыктывкар]]ын.

== Гижан удж ==
Очеркъясас гижӧма вӧр-ва дорйӧм йылысь. Кыдзи критик донъялӧма [[Тима Вень]], [[Илля Вась]], [[Митрук Як]], [[Лебедев Михаил Николаевич|Михаил Лебедев]] да [[Доронин Михаил Павлович|Михаил Доронинлысь]] гижӧдъяссӧ, коми литература чужӧмсӧ. Дорйӧма Тима Веньлысь «Трипан Вась» висьтсӧ да Илля Васьлысь «Мунӧны» поэмасӧ.

== Ӧшмӧсъяс ==
* [https://bessmertnybarak.ru/books/person/79288/ «Бессмертный барак» сайтын А.С. Забоев йылысь]
* [http://ustkulombib.ru/?page_id=9518 Кулӧмдін районса шӧр небӧгаин сайтын А.С. Забоев йылысь]
* [[Горинова Наталья Васильевна|''Горинова Н. В.'']] Александр Степанович Забоев // Писатели Коми: биобиблиографический словарь: в 2-х т. — Сыктывкар: Анбур, [[2017-ӧд во|2017]]. — Т. 1: А—Л. — С. 349—352.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Мыс сикт овмӧдчӧмин]]
