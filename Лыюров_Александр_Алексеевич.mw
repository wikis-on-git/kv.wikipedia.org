{{Персоналия}}
'''Лыюров Александр Алексеевич''' (А. Зеленцов; [[1923]]—[[1990]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Александр Лыюров чужӧма [[Коми (Зыряна) асвеськӧдлан обласьт]]ысь [[Сыктывдін район]]са [[Зеленеч (Сыктывдін район)|Зеленечын]] [[1923-ӧд во]]ся [[сора тӧлысь 17-ӧд лун]]ӧ.

[[1938 во]]ын пырӧма велӧдчыны рабфакӧ, но сэсся вуджма ветеринарнӧй фельдшеръяслӧн школаӧ. Сійӧс помалӧма [[1940 во]]ын да кык во уджалӧма специальносьт сертиыс чужан сиктас.

[[1942 во]]ся [[ода-кора тӧлысь]]ӧ мунӧма армияӧ, велӧдчӧма [[Кардор]]ын военно-пулемётнӧй училишӧын, но помавны велӧдчӧмсӧ абу удитӧма. [[Айму вӧсна Ыджыд тыш]] кадӧ Ленинград улын сьӧкыд тышъяс вӧсна училишӧсӧ ставнас нуӧны фронт вылӧ. Разведчикалӧма. Служитӧма Волхов фронтын лыжнӧй баталёнын. Ленинград вӧсна тышъясын кыкысь сьӧкыда ранитчылӧма. Дыркодь куйлӧма госпитальын, но бурдӧдчӧм бӧрас мунӧма ас баталёнас, кӧні и служитӧма война помӧдзыс.

[[1945-ӧд во]]ын баталёнсӧ вуджӧдӧны Украинаӧ бырӧдны бандеровечьясӧс, и сӧмын [[1947-ӧд во]]ын Александр Лыюров локтӧ гортас. Уджалӧма ветеринарнӧй фельдшерӧн [[Айкатыла]]ын.

[[1951-ӧд во]]ын нин сійӧс корӧны уджавны редакторӧн Коми АССР-са министръяслӧн сӧветбердса радиоинформация комитетӧ. Дас кӧкъямыс во уджалӧм бӧрын [[1968-ӧд во]]ся [[лӧддза-номъя тӧлысь]]ын вуджӧ [[Коми му (газет)|«Югыд туй»]] газет редакцияӧ, кӧні уджалӧ дас нёль во. 

Кулӧма [[1990 во]]ся [[28 ӧшым|ӧшым тӧлысь 28-ӧд лунӧ]].

== Гижан удж ==
Александр Лыюров босьтчӧма гижны война бӧрын. Сиктса томулов йылысь «Простӧй йӧз» медводдза повесьт петӧма [[Войвыв кодзув (журнал)|«Войвыв кодзув»]] журналын [[1949-ӧд во]]ын, а торъя небӧгӧн — [[1951-ӧд во]]ын. Сылӧн «Зарни кияс» выль повесьтын ([[1956]]) сёрни мунӧ ремесленнӧй училишӧын велӧдчысьяс йылысь, кыдзи налӧн сӧвмӧ пытшкӧсса мирыс. Фронт вылын нуӧдӧма дневник, и тайӧ пасйӧдъясыс лоӧмаӧсь подулӧн «Менам другъяс йылысь повесть» гижӧдлы, кӧні висьталӧма пулемётнӧй училишӧся курсантъяс йылысь.

Бӧръя ыджыд уджыс — «Пармаса варышъяс» роман, мый петавлӧма [[Войвыв кодзув (журнал)|«Войвыв кодзув»]] журналын [[1992]]—[[1993-ӧд во]]ясын.<ref>Гижысьлӧн олан туй // [[Войвыв кодзув (журнал)|«Войвыв кодзув»]], [[2018-ӧд во|2018]]. — 7 №. — Л.б. 52.</ref>

[[1957 во]]сянь А.А. Лыюров пырӧ [[Коми гижысь котыр|СССР-са гижысь котырӧ]].

== Небӧгъяс ==
* Прӧстӧй йӧз. — [[Сыктывкар]], [[1951]].

== Ӧшмӧсъяс ==
* Гижысьлӧн олан туй // [[Войвыв кодзув (журнал)|«Войвыв кодзув»]], [[2018-ӧд во|2018]]. — 7 №. — Л.б. 52.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Зеленеч сикт овмӧдчӧмин]]
