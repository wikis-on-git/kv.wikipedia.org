'''Тарабукин Иван Иванович''' [[1902 во|1902]]—[[1980]]) — [[коми кыв|коми]] [[Коми гижысьяс анбур серти|гижысь]], туялысь.

== Олан туй ==
Иван Тарабукин чужис [[1902 во]]ся [[14 моз|моз тӧлысь 14-ӧд лунӧ]] [[Вӧлӧгда губерня]]ысь [[Яренск уезд]]са Ситты грездын (ӧні — [[Сыктывдін район]]са [[Парма (Сыктывдін район)|Парма]] грезд). Челядь дырйиыс отсасис батьыслы гортса овмӧсас, пилитіс паракод вылын пес. [[1918]] воын лои переписчикӧн [[Проньдор (Сыктывдін район)|Проньдор вӧлӧсьтса]] исполкомын. Велӧдчис [[Югдін]]ын, сэсся Йӧзкостса велӧдӧм Усть-Сысольскса институтын, коді лои вылыс тшупӧда педтехникумӧн. [[1925]] воын техникум помалӧм бӧрын муніс Гӧрд армиаӧ.

Вит во велӧдіс Изьва районса шӧр школаын. 1933 воын помаліс А.И. Герцен нима Ленинградса пединститут. Уджаліс школаясын, [[Коми небӧг лэдзанін]]ын, [[Коми туялан институт|СССР-са наукаяс академиалӧн Коми базаын]], кӧні лӧсьӧдіс [[коми литература]]ысь велӧдан небӧгъяс да хрестоматиаяс, фразеология кывкудъяс.
  
[[1937]] воын Иван Тарабукинӧс кутісны. Коми АССР-са Вылыс Ёрд мыждіс сійӧс [[1938]] вося [[29 кӧч|кӧч тӧлысь 29-ӧд лунӧ]] РСФРС-лӧн Ук-ысь 58-10 ч.1 да 58-11 статьяяс серти. Пуксьӧдіс 10 во кежлӧ.<ref>[http://www.uznal.org/book_of_memory.php?bukva=18&name=9&surname=122&repression=13 Книга памяти]</ref> Реабилитируйтісны сӧмын [[1954]] воын.

Бӧръя воясас уджаліс редакторӧн Коми небӧг лэдзанінын. Куліс [[1980]] вося [[20 лӧддза-номъя|лӧддза-номъя тӧлысь 20-ӧд лунӧ]].

== Гижан удж ==
Иван Тарабукин гижис драмаа да прозаа гижӧдъяс.

== Ӧшмӧсъяс ==
* [http://history-x.ru/03/18/002.html Тарабукин Иван Иванович]
* [http://www.uznal.org/book_of_memory.php?bukva=18&name=9&surname=122&repression=13 Книга памяти]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми кыв туялысьяс]]
[[Категория:Придаш сикт овмӧдчӧмин]]
