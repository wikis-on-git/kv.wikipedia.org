{{Персоналия}}
'''Тимонин Николай Иосифович''' ([[1934 во|1934]]—[[2016 во|2016]]) — геолог-туялысь, геология-минералогия наукаясса доктор.

== Олан туй ==
Николай Тимонин чужис [[Коми (Зыряна) асвеськӧдлан обласьт|Коми обласьтысь]] [[Луздор район]]са [[Поруб (Луздор район)|Поруб]] [[грезд]]ын [[1934 во]]ся [[2 тӧвшӧр|тӧвшӧр тӧлысь 2-ӧд лунӧ]].<ref>''Дедеев В.'' Тимонин Николай Иосифович // Республика Коми: Энциклопедия: В 3-х т. — [[Сыктывкар]]: Коми кн. изд-во, [[2000]]. — Т. 3. — С. 149.</ref>

[[1952 во]]ын помаліс [[Изьва район]]са [[Мокчой (Изьва район)|Мокчой]] шӧр школа, [[1957 во]]ын — В.В. Вахрушев нима [[Екатеринбург|Свердловскса]] горнӧй институтысь геолого-разведка факультет, босьтіс гӧрд диплом «Техника разведки» специальносьт серти.

[[1957 во|1957]]—[[1961 во]]ясӧ уджаліс Лунвыв Уралса да Оренбургса геология управленньӧяслӧн геолоразведкаясын, корсис изшом да ыргӧн куйланінъяс. [[1961 во]]сянь уджаліс СССР-са наукаяс академияысь Коми филиаллӧн [[Геология институт (Коми наука шӧрин)|Геология институтын]]: старшӧй лаборант, младшӧй да старшӧй научнӧй сотрудникӧн, институтса туясян секретарӧн, ведушӧй да главнӧй научнӧй сотрудникӧн.

Уджысь орӧдчытӧг помаліс аспирантура. [[1983 во|1983]]—[[1996 во]]ясӧ — СССР-са наукаяс академияысь Коми филиаллӧн (ӧні — [[Коми наука шӧрин|Россияса наукаяс академиялӧн Коми наука шӧрин]]) Президиумын веськӧдлысьӧс наукаысь вежысь.
Вӧчис ыджыд удж Коми муын туясьӧмъяс котыртӧмын, академическӧй учреждениеяс лӧсьӧдӧмын да ёнмӧдӧмын. Н.И. Тимонин унатор вӧчис СССР-са наукаяс академиялысь Коми филиалысь Коми наука шӧрин артмӧдігӧн.

Куліс [[Сыктывкар]]ын [[2016 во]]ся [[19 лӧддза-номъя|лӧддза-номъя тӧлысь 19-ӧд лунӧ]].

== Туясян удж ==
25 во чӧж нуӧдіс туясьӧмъяс Тиманын, Войвыв да Полярнӧй Уралын, Пай-Хойын, Вайгач да Выльму діясын. Туясян уджъясыс йитчӧмаӧсь Урал-Из гӧраяс артмӧмкӧд.

Кандидат ним вылӧ диссертациа дорйис [[1971 во]]ын СССР-са наукаяс академиялӧн Геология институтын.

[[1998 во]]ын [[Коми наука шӧрин]]са Геология институтын дорйис геология-минералогия наукаясса доктор ним вылӧ диссертациа. Йӧзӧдіс 300 сайӧ туясян удж, на лыдын 20 монографиа.

== Общественнӧй удж ==
Н.И. Тимонин вӧчис ыджыд общественнӧй удж.

Котыртіс да веськӧдліс туясян экологическӧй уджтасъясӧн: «Сӧстӧм Печора» ([[1986]]), «Коми Республикаса видзана вӧр-ва мутасъяс» ([[1996]]). Вӧлі куим тома «Коми Республика» энциклопедияын медшӧр редакторӧс вежысьӧн.

== Небӧгъяс ==
* Тектоника гряды Чернышева. — [[Петыркар|Л.]], [[1975]]. 
* Новоземельский мемориал. — [[Сыктывкар]], [[1995]].
* Печорская плита: история геологического развития в фанерозое. — [[Екатеринбург]], [[1998]].
* Палеогеодинамика Пай-Хоя.
* Минералогия Пай-Хоя.

== Наградаяс ==
* Коми Республикаса наукаын нималана уджалысь ([[1992 во|1992]])
* [[Почёт орден (СССР)|«Почёт пас»]]
* Коми Республикаса канму премиа босьтысь ([[2001 во|2001]])
* СССР-са «Знание» котырлӧн «Зіль уджысь» пас
* «Коми Республикаса мупытшса озырлунъяс корсьӧмын уджысь» пас
* «Уджвывса ветеран» медаль

== Ӧшмӧсъяс ==
* ''Дедеев В.'' Тимонин Николай Иосифович // Республика Коми: Энциклопедия: В 3-х т. — [[Сыктывкар]]: Коми кн. изд-во, [[2000]]. — Т. 3. — С. 149.
* Тимонин Николай Иосифович // Известия Коми научного центра УрО РАН. — [[2010 во|2010]]. — №. 1. — С. 119.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми‎]]
[[Категория:Туялысьяс]]
[[Категория:Комиын геологъяс]]
[[Категория:Спаспоруб сикт овмӧдчӧмин]]
[[Категория:Чужисны 1934 воын]]
[[Категория:Кулісны 2016 воын]]
