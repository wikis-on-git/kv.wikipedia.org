'''Тимонин Николай Иосифович''' ([[1934 во|1934]]—[[2016 во|2016]]) — геолог-туялысь, геология-минералогия наукаясса доктор.

== Олан туй ==
Николай Тимонин чужис [[Коми (Зыряна) асвеськӧдлан обласьт|Коми обласьтысь]] [[Луздор район]]са [[Поруб (Луздор район)|Поруб]] [[грезд]]ын [[1934 во]]ся [[2 тӧв шӧр|тӧвшӧр тӧлысь 2-ӧд лунӧ]].

[[1952 во]]ын помаліс [[Изьва район]]са [[Мокчой (Изьва район)|Мокчой]] шӧр школа, [[1957 во]]ын — В.В. Вахрушев нима [[Екатеринбург|Свердловскса]] горнӧй институтысь геолого-разведка факультет, босьтіс гӧрд диплом «Техника разведки» специальносьт серти.

[[1957 во|1957]]—[[1961 во|1961 воясӧ]] уджаліс Лунвыв Уралын геологоразведкаясын. [[1961 во]]сянь уджаліс СССР-са наукаяс академияысь Коми филиаллӧн [[Геология институт (Коми наука шӧрин)|Геология институтын]]. [[1983 во|1983]]—[[1996 во|1996 воясӧ]] — СССР-са наукаяс академияысь Коми филиаллӧн (ӧні — [[Коми наука шӧрин|Россияса наукаяс академиялӧн Коми наука шӧрин]]) Президиумын веськӧдлысьӧс наукаысь вежысь.

== Туясян удж ==
Уна во чӧж нуӧдіс туясьӧмъяс Тиманын, Войвыв да Полярнӧй Уралын, Пай-Хойын, Вайгач да Выльму діясын. Туясян уджъясыс йитчӧмаӧсь Урал-Из гӧраяс артмӧмкӧд.
 
[[1998 во]]ын дорйис геология-минералогия наукаясса доктор ним вылӧ диссертациа. Йӧзӧдіс 200 сайӧ туясян удж.

Вӧлі «Коми Республика» энциклопедияын медшӧр редакторӧс вежысьӧн.

== Небӧгъяс ==
* Тектоника гряды Чернышева. — [[Петыркар|Л.]], [[1975]]. 
* Новоземельский мемориал. — [[Сыктывкар]], [[1995]].
* Печорская плита: история геологического развития в фанерозое. — [[Екатеринбург]], [[1998]].
* Палеогеодинамика Пай-Хоя.
* Минерагения Пай-Хоя.

== Наградаяс ==
* Коми Республикаса наукаын нималана уджалысь ([[1992 во|1992]])
* «Почёт пас»
* Коми Республикаса канму премиа босьтысь

== Ӧшмӧсъяс ==
* ''Дедеев В.'' Тимонин Николай Иосифович // Республика Коми: Энциклопедия: В 3-х т. — [[Сыктывкар]]: Коми кн. изд-во, [[2000]]. — Т. 3. — С. 149.
* Тимонин Николай Иосифович // Известия Коми научного центра УрО РАН. — [[2010 во|2010]]. — №. 1. — С. 119.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми‎]]
[[Категория:Туялысьяс]]
[[Категория:Комиын геологъяс]]
[[Категория:Спаспоруб сикт овмӧдчӧмин]]
[[Категория:Чужисны 1934 воын]]
[[Категория:Кулісны 2016 воын]]
