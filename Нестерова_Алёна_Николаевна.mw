'''Нестерова Алёна Николаевна''' ([[1985]]) — том [[коми кыв|коми]] [[Коми гижысьяс анбур серти|гижысь]]. Нывдырся овыс — Старцева. Йӧзӧдсьывлӧ «Алёна Старцева» гусяним улын.

== Олан туй ==
Алёна Старцева чужис [[Кӧрткерӧс район]]са [[Ыджыдвидз]] [[сикт]]ын [[1985 во]]ын. Помаліс ыджыдвидзса школа, [[Сыктывкарса канму университет]]са фин-йӧгра факультет «национальнӧй филологиа» специальносьт серти. Уджавліс коми кыв велӧдысьӧн, ӧні уджалӧ С.Я. Маршак нима челядьлы Коми Республикаса национальнӧй библиотекаын.

== Гижан удж ==
Медводдза кывбурыс петавліс [[1996 во]]ын [[Би кинь (журнал)|«Би кинь»]] журналын. Алёна гижӧ кывбуръяс [[коми кыв|комиӧн]] и [[роч кыв|рочӧн]]; тэчӧ верлибръяс да рифмаа стихъяс. Кывбуръяссӧ йӧзӧдлывлісны «Разноцветные фантазии», «Край родной, ты дорог мне», «Небыдик ловшы», «Ме тэнӧ радейта…» альманахъясын, «Российский писатель» москваса газетын, [[Войвыв кодзув (журнал)|«Войвыв кодзув»]] журналын.

Ас кадӧ сійӧ вӧлі том авторъяслӧн республикаса семинаръяс вылын, пырӧ литературнӧй котырӧ, мыйӧн веськӧдлӧ коми поэт [[Афанасьева Елена Евгеньевна|Елена Афанасьева]]. [[2011 во]]ын Алёна Старцевалӧн петіс «Лолыштӧм» кывбур чукӧр (тираж 200 экз.).

== Небӧгъяс ==
* Лолыштӧм: [Кывбуръяс] / Ред. Е.Е. Афанасьева. — [[Сыктывкар]]: [[Коми гижысь котыр|Коми Республикаса гижысь котыр]], [[2011 во|2011]]. — 32 л.б. («Библиотека молодых» серия)

== Ӧшмӧсъяс ==
* [http://wiki.komikyv.ru/index.php/%D0%A1%D1%82%D0%B0%D1%80%D1%86%D0%B5%D0%B2%D0%B0_%D0%90%D0%BB%D1%91%D0%BD%D0%B0_%D0%9D%D0%B8%D0%BA%D0%BE%D0%BB%D0%B0%D0%B5%D0%B2%D0%BD%D0%B0 А.Н. Старцева FU-Lab сайтын]
* [http://tuvsovja.blogspot.ru/ Алёна Тувсовъя блог]
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Ыджыдвидз]]
