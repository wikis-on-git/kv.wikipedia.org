{{Персоналия}}
'''Нестерова Алёна Николаевна''' ([[1985]]) — том [[коми кыв|коми]] [[Коми гижысьяс анбур серти|гижысь]]. Нывдырся овыс — Старцева. Йӧзӧдчывлӧ «Алёна Старцева» гусяним улын.

== Олан туй ==
Алёна Старцева чужӧма [[Кӧрткерӧс район]]са [[Ыджыдвидз]] [[сикт]]ын [[1985-ӧд во]]ся [[вӧльгым тӧлысь 18-ӧд лун]]ӧ. Помалӧма ыджыдвидзса школа, [[Сыктывкарса канму университет]]са фин-йӧгра факультет «национальнӧй филология» специальносьт серти. Уджавлӧма коми кыв велӧдысьӧн, С.Я. Маршак нима Коми Республикаса вужвойтырлӧн челядьлы небӧгаинын краеведение юкӧнса веськӧдлысьӧн. [[2021-ӧд во]]ся [[кӧч тӧлысь 1-ӧд лун|кӧч тӧлысь 1-дза лунсянь]] — челядьлы [[Би кинь (журнал)|«Би кинь»]] журналса шеф-редактор.

== Гижан удж ==
Медводдза кывбурыс петавлӧма [[1996-ӧд во]]ын [[Би кинь (журнал)|«Би кинь»]] журналын. Алёна гижӧ кывбуръяс [[коми кыв|комиӧн]] и [[роч кыв|рочӧн]]; тэчӧ верлибръяс да рифмаа стихъяс. Кывбуръяссӧ йӧзӧдлывлісны «Разноцветные фантазии», «Край родной, ты дорог мне», «Небыдик ловшы», «Ме тэнӧ радейта…» альманахъясын, «Российский писатель» москваса газетын, [[Войвыв кодзув (журнал)|«Войвыв кодзув»]] журналын.

Ас кадӧ сійӧ вӧлӧма том авторъяслӧн республикаса семинаръяс вылын, пырӧ литературнӧй котырӧ, мыйӧн веськӧдлӧ коми поэт [[Афанасьева Елена Евгеньевна|Елена Афанасьева]]. [[2011-ӧд во]]ын Алёна Старцевалӧн петӧма «Лолыштӧм» кывбур чукӧр, [[2015-ӧд во]]ын — «Тувсов синва» кывбура небӧг.

[[2013-ӧд во]]ын А. Старцевалы вичмӧма [[Лужиков Александр Михайлович|А. Лужиков нима премия]].

Пырӧ [[Коми гижысь котыр|Россияса гижысь котырӧ]] [[2020-ӧд во]]сянь.

== Небӧгъяс ==
* ''Старцева А.'' Лолыштӧм: [Кывбуръяс] / Ред. [[Афанасьева Елена Евгеньевна|Е.Е. Афанасьева]]. — [[Сыктывкар]]: [[Коми гижысь котыр|Коми Республикаса гижысь котыр]], [[2011-ӧд во|2011]]. — 32 л.б. («Библиотека молодых» серия) (Тир. 200 экз.)
* ''Старцева А.'' Тувсов синва. Кывбуръяс / Ред. [[Афанасьева Елена Евгеньевна|Е.Е. Афанасьева]]. — [[Сыктывкар]]: [[Коми гижысь котыр|Коми Республикаса гижысь котыр]], [[2015-ӧд во|2015]]. — 32 л.б. (Тир. 850 экз.)

== Ӧшмӧсъяс ==
* [http://wiki.komikyv.ru/index.php/%D0%A1%D1%82%D0%B0%D1%80%D1%86%D0%B5%D0%B2%D0%B0_%D0%90%D0%BB%D1%91%D0%BD%D0%B0_%D0%9D%D0%B8%D0%BA%D0%BE%D0%BB%D0%B0%D0%B5%D0%B2%D0%BD%D0%B0 А.Н. Старцева FU-Lab сайтын]
* [http://tuvsovja.blogspot.ru/ Алёна Тувсовъя блог]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1985 воын]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Ыджыдвидз]]
