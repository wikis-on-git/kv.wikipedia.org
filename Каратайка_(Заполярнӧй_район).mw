{{Кар-сикт
|Рӧм                     = Рочму
|Коми ним                = Каратайка
|Оригинал ним            = Каратайка
|Канпас                  = 
|Дӧрапас                 = 
|Му                      = [[Рочму]]
|Статус                  = посёлок
|Район ним               = район 
|Регион ним              = асвеськӧдлан кытш
|Район                   = [[Заполярнӧй район]]
|Регион                  = [[Яран асвеськӧдлан кытш]]
|Сюйӧ                    = 
|Глава                   = 
|Название главы          = 
|Панӧм                   = 
|Медводдза казьтыштӧм    = 1930-ӧд
|Прежний нимъяс          = 
|Кар                     = 
|Магдебургскӧй инӧд      = 
|Инлыдпасъяс             = {{coord|||N|||E|type:city}}
|Мутас                   = 
|Высота НУМ              = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Яран кыв|яран]], [[Роч кыв|роч]]
|Кывъяс                  = 
|Олысьяс                 = 544
 |Перепись во            = 2010
 |Олысь лыд              = 
 |Агломерация            = 
 |Войтырсикас            = 
 |Конфессионал состав    = 
|Мусерпас                = 
|Размер карты            =
|Кар мусерпас            = 
|Час кытш                = +3
|Телефон код             = +7 81857
|Пошта индӧс             = 166742
|Пошта индӧсъяс          = 
|Автомобиль код          = 83
|Карса лун               = 
|Каръяслӧн мутыслун      = 
|Категория Commons'ын    = 
|Прараметр1 ним          = 
|параметр1               = 
|Сайт                    =
}}

'''Каратайка''' ({{Lang-ru|Каратайка}}, {{lang-yrk|Харая}}) — [[Яран асвеськӧдлан кытш]]ын [[посёлок]], [[Заполярнӧй район]]са [[Юшар сикт сӧвет|Юшар сикт сӧветлӧн]] шӧрсикт.

== Ним артмӧм ==
Посёлок ним артмӧма Коротаиха ю нимысь. [[Яран кыв|Яран кывйысь]] вуджӧдсьӧ кыдзи «чукля ю».

== География ==
Посёлок пукалӧ Янгарей юлӧн веськыдладорас, Коротаиха юӧ усянінсяньыс 1,5 км ылнаын, [[Баренц саридз]]са Хайпудыр губасянь 20 км сайын. Посёлоксянь [[Наръяна-Мар|Наръяна-Марӧдз]] 370 км.

Посёлокын куим улича: Вадор, Тыбокса, Шӧр.

== История ==
Посёлок чужис 1930-ӧд вояс пансигӧн. Чужан лунӧн лыддьӧны [[1932 во]]ся [[25 сора|сора тӧлысь 27-ӧд лун]], кор Яран кытшса исполкомлӧн Президиум шуис Каратайка-Гладь тундраса сӧвет пыдди лӧсьӧдны Юшар сӧвет. 

[[1932 во]]ын Юшарса тундра Сӧветын вӧлі лӧсьӧдӧма кӧр видзысьяслӧн «Япта-Яга» товарищество, [[1936 во]]ын — Выучейский нима колхоз.

Та кадӧ Юшар Сӧветын вӧлі 3 школа: Юшарса яран ичӧт (Хабаров), Мадорса ичӧт школа ([[Хорейвӧр (Заполярнӧй район)|Хорейвӧр]]), Амдермаса ичӧт школа.

[[1938 во]]ын «Япта-Яга» товарищество да «Кочевник» артельысь колхозникъяс ([[Коми (Зыряна) асвеськӧдлан обласьт]]) ӧтувтчисны  Ворошилов нима артельӧ.

[[1939 во]]ын посёлокын вӧлі Ворошилова ним колхоз (ӧтилаын пукалӧ и вӧрзялӧ), школа, медпункт, кооперативлӧн база, радиостанция.

[[1998 во]]ын посёлокын оліс 685 морт, Йӧзӧс ставроссияса гижалігӧн [[2010 во]]ын — 544 морт.

[[2015 во]] вылӧ Каратайкаын эм челядь видзанін, шӧр школа, интернат, амбулатория, культура керка, кафе, вузасянінъяс, шӧр котельнӧй, электростанция.

== Велӧдӧм ==
=== Челядь видзанін ===
Посёлокын челядь видзанін вӧлі восьтӧма [[1959 во]]ын. Ӧти судтаа выль керка кыпӧдӧма [[1980 во]]ын (площадь 563,2 кв.м.). [[2012 во]]ын садйӧ вӧлі ветлӧдлӧ 47 кага куим котырӧ: ясельнӧй (1,5 арӧссянь 3-ӧдз) — 10 морт, шӧр (3-5 арӧсаяс) — 16 морт; дасьтысян (5-7 арӧсаяс) — 21 морт. Челядь видзанінын 22 уджалысь: 6 велӧдысь да 17 отсасьысь.
 
=== Школа ===
Выль школалысь кык судтаа типӧвӧй керка кыпӧдӧма [[2008 во]]ын. Школабердса интернатлӧн кык керка вӧчӧма [[1957]] да [[1982 во|1982 воясӧ]]. Тані велӧдчӧны [[Варнек (Заполярнӧй район)|Варнек]] посёлокысь, «Дружба народов» СПК-са кӧр видзысьяслӧн, Ямб-то котырса кӧр видзысь-фермеръяслӧн челядь. Ставнас интернатын олӧ 72 морт.

[[2013 во|2013]]—[[2014 во|2014 велӧдчан воын]] школаын велӧдчис 139 кага: ичӧт классъясын 71 велӧдчысь, 5-9 классъясын 68 велӧдчысь. Найӧс велӧдӧ 14 морт.

== Культура ==
== Овмӧс ==
Йӧзыс олӧны кӧр видзӧмӧн. Каратайкаын «Дружба народов» СПК-лӧн базаыс. Тані уджалӧ 150 морт: на пиысь 90-ыс колхозник, мукӧдыс — медалӧм йӧз. Кӧр видзанінын уджалӧ 60 сайӧ морт (чумработникъяскӧд ӧтув). Вит бригада видзӧ кӧръяссӧ материк вылын, квайтӧдыс — Вайгач ді вылын. Водзынсӧ колхоз сідзжӧ вӧлі чери кыйӧ (навага, омуль).

Посёлокын уджалӧ МТС сотӧвӧй оператор, Север-FM (102,0) радио, медводдза да мӧд россияса лыдпаса телевидение.
 
== Туй ==
Каратайкаӧ ӧтчыдысь вежоннас лэбалӧ Наръян-Марсянь АН-2 самолёт либӧ МИ-8 вертолёт. Сёян-юан вайӧны саридз вомӧн йи воссьӧм бӧрын, а сідзжӧ гусеничнӧй транспортӧн тӧвнас да гожӧмнас [[Вӧркута|Вӧркутасянь]].

== Тӧдчана йӧз ==
* [[Артеева Агафья Тимофеевна]] ([[1918]]—[[1996]]) — вӧралысь, [[Ленин орден]] новлысь.

== Ӧшмӧсъяс ==
* [https://web.archive.org/web/20120319195921/http://www.zrnao.ru/index.php?id=298 Яран асвеськӧдлан кытшысь «Заполярнӧй район» МЮ-лӧн сайтын «Юшар сиктсӧвет» МЮ-лӧн листбок (рочӧн)]
* [http://adm-yushar.ru/ «Юшар сиктсӧвет» муниципальнӧй юкӧнлӧн сайт (рочӧн)]
* [https://web.archive.org/web/20141024134217/http://karataykasad.edu-nao.ru/ Каратайкаын челядь видзанінлӧн сайт]
* [https://web.archive.org/web/20141024135511/http://karataykaschool.edu-nao.ru/ Каратайкаын шӧр школалӧн сайт]

== Ыстӧдъяс ==
<references/>
{{stub}}
{{Заполярнӧй районлӧн оланінъяс}}
[[Категория:Заполярнӧй районлӧн сикт-грездъяс]]
[[Категория:Юшар сикт сӧвет]]
