{{Персоналия}}
'''Суханова Агния Андреевна''' (комиӧн — Ӧньӧ Агни; нывдырся ов — Даньщикова) ([[1884 во|1884]]—[[1925]]) — [[комияс|коми]] челядьлы медводдза [[Коми гижысьяс анбур серти|гижысь, драматург, вуджӧдчысь]], велӧдысь, общественнӧй удж вӧчысь.

== Олан туй ==
Агния Суханова чужӧма [[1884-ӧд во|1884-ӧд во]]ся [[тӧвшӧр тӧлысь 23-ӧд лун|тӧвшӧр тӧлысь (11) 23 лун]] [[Вӧлӧгда губерня]]ысь [[Усть-Сысольск уезд]]са [[Вомын (Кӧрткерӧс район)|Вомын]] [[сикт]]ын (ӧні — [[Коми Республика]]са [[Кӧрткерӧс район]]). Андрей Алексеевич да Дарья Максимовна Даньщиковъяс семьяын вӧлӧма 6 ныв да ӧти пи.

Помалӧма [[Нёбдін (Кӧрткерӧс район)|Нёбдінса]] кык класса училишӧ, [[Усть-Сысольск]]са женскӧй прогимназия ([[1896-ӧд во|1896]]—[[1900-ӧд во|1900]]). [[1900-ӧд во|1900-ӧд восянь]] велӧдӧма [[Усть-Сысольск уезд]]са сиктса школаясын: ӧнія [[Кӧрткерӧс район]]са  [[Вомын (Кӧрткерӧс район)|Вомын]] да [[Кулӧмдін район]]са [[Руч (Кулӧмдін район)|Руч]] сиктъясын. [[1903-ӧд во]]сянь велӧдӧма [[Сыктыв район]]ысь [[Волся (Сыктыв район)|Волся]] сиктса земскӧй школаын. [[1907]]—[[1915-ӧд во]]ясын велӧдӧма [[Нӧвик (Кӧрткерӧс район)|Нӧвик]] [[грезд]]ын да [[Кӧрткерӧс]] сиктын. [[1920-ӧд во]]сянь уджалӧма [[Коми небӧг лэдзанін]]ын. 

Кулӧма [[Москва]]ын [[1925-ӧд во]]ся [[кӧч тӧлысь 13-ӧд лун]]ӧ. 

== Гижан удж ==
Агния Андреевна гижӧма да пуктӧма сиктса сцена вылын челядьлы коми кыв вылын «Кӧдзыд пӧль», «Вӧралысь», «Югыдлань», «Чурка Максим». Комиӧдлӧма Н.В. Гогольлысь да А.Н. Островскийлысь пьесаяссӧ. Лӧсьӧдӧма да веськӧдлӧма Кӧрткерӧсын драматическӧй кружокӧн.

[[Коми небӧг лэдзанін]]ын уджалігӧн лӧсьӧдӧма коми школаяслы велӧдан небӧгъяс. Вӧлі пырӧ коми кыв вылын литература лӧсьӧдан комиссияӧ. Лӧсьӧдӧма «Мойданкывъяс» ([[1922]]), «Челядьлы ворсанторъяс» ([[1924]]) чукӧръяс. Дасьтӧма «Выль туйöд» да «Школаын лыддянтор» коллективнӧй сборникъяс.

== Паметь ==
Коми кыв да литература видзӧмӧ да сӧвмӧдӧмӧ Агния Сухановалысь пайсӧ бура донъялӧма:
* [[1975-ӧд во]]ын Кӧрткерӧсын ӧти уличалы вӧлі сетӧма Агния Сухановалысь ним.
* [[1997-ӧд во]]сянь быд во мунӧ «Кӧрткерӧс район» Администрацияӧн веськӧдлысьлӧн козин вылӧ А.А. Суханов нима «Учитель года» районса конкурс.
* [[2004-ӧд во]]ын вӧліны Сухановалӧн лыддьысьӧмъяс (республикаса I конференция, кодӧс сиӧма челядьлы коми гижысь да общественнӧй удж вӧчысь А.А. Сухановалы 120 во тырӧмлы).
* [[2006-ӧд во]]ын восьтӧма А.А. Сухановалы казьтылана пӧв.
* А.А. Сухановалӧн внук, [[Петыркар]]ысь нималана поэт, Россияса канму премиа босьтысь ([[1984]]) Г. Я. Горбовский, сиӧма аслас пӧчыслы «Зыряне» кывбур («Заветное слово» чукӧр, [[1985]]).

== Ӧшмӧсъяс ==
* [http://www.nbrkomi.ru/page/1690 Коми Республикаса национальнӧй небӧгаин]
* https://web.archive.org/web/20121010094558/http://zyrians.foto11.com/writer/suhanova
* [[Митюшева Надежда Алексеевна|''Митюшева Н. А.'']] [http://www.mskomi.ru/n/article.php/5240 Похожа на короткое северное лето (К 125-летию Агнии Андреевны Сухановой) // Молодёжь Севера, 2009. 29 января, 04 (7387) №.]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Вомын сикт овмӧдчӧмин]]
