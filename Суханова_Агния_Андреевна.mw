{{Персоналия}}
[[Файл:Суханова.jpg|250 px|right|thumb|Коми гижысь А.А. Суханова верӧсыскӧд]]

'''Суханова Агния Андреевна''' (комиӧн — Ӧньӧ Агни; нывдырся ов — Даньщикова) ([[1884 во|1884]]—[[1925]]) — [[комияс|коми]] челядьлы медводдза [[Коми гижысьяс анбур серти|гижысь]], драматург, вуджӧдчысь, велӧдысь, общественнӧй удж вӧчысь.

== Олан туй ==
* [[1884 во|1884]], [[23 тӧвшӧр|тӧвшӧр тӧлысь (11) 23 лун]] — Чужис [[Вӧлӧгда губерня]]ысь [[Усть-Сысольск уезд]]са [[Вомын (Кӧрткерӧс район)|Вомын]] [[сикт]]ын (ӧні — [[Коми Республика]]са [[Кӧрткерӧс район]]). Андрей Алексеевич да Дарья Максимовна Даньщиковъяс семьяын вӧлі 6 ныв да ӧти пи. 
* Помаліс [[Нёбдін (Кӧрткерӧс район)|Нёбдінса]] кык класса училишӧ, [[Усть-Сысольск]]са женскӧй прогимназия ([[1896 во|1896]]—[[1900 во|1900]]).
* [[1900 во|1900]] — Велӧдіс [[Усть-Сысольск уезд]]са сиктса школаясын: ӧнія [[Кӧрткерӧс район]]са  [[Вомын (Кӧрткерӧс район)|Вомын]] сиктын да [[Кулӧмдін район]]са [[Руч (Кулӧмдін район)|Руч]] сиктын.
* [[1903]] — Велӧдӧ [[Сыктыв район]]ысь [[Волся (Сыктыв район)|Волся]] сиктса земскӧй школаын.
* [[1907]]—[[1915]] — Велӧдӧ [[Нӧвик (Кӧрткерӧс район)|Нӧвик]] грездын да [[Кӧрткерӧс]] сиктын.
* [[1920]] — Уджалӧ [[Коми небӧг лэдзанін]]ын.
* [[1925]], [[13 кӧч|кӧч тӧлысь 13 лун]] — Куліс [[Москва]]ын.

== Гижан удж ==
Агния Андреевна гижис да пуктім сиктса сцена вылын челядьлы коми кыв вылын «Кӧдзыд пӧль», «Вӧралысь», «Югыдлань», «Чурка Максим». Комиӧдліс Н.В. Гогольлысь да А.Н. Островскийлысь пьесаяссӧ. Лӧсьӧдіс да веськӧдліс Кӧрткерӧсын драматическӧй кружокӧн.

[[Коми небӧг лэдзанін]]ын уджалігӧн лӧсьӧдӧ коми школаяслы велӧдан небӧгъяс. Вӧлі пырӧ коми кыв вылын литература лӧсьӧдан комиссияӧ. Лӧсьӧдіс «Мойданкывъяс» ([[1922]]), «Челядьлы ворсанторъяс» ([[1924]]) чукӧръяс. Дасьтіс «Выль туйöд» да «Школаын лыддянтор» коллективнӧй сборникъяс.

== Паметь ==
Коми кыв да литература видзӧмӧ да сӧвмӧдӧмӧ Агния Сухановалысь пайсӧ бура донъялӧма:
* [[1975]] воын Кӧрткерӧсын ӧти уличалы вӧлі сетӧма Агния Сухановалысь ним.
* [[1997]] восянь быд во мунӧ «Кӧрткерӧс район» Администрацияӧн веськӧдлысьлӧн козин вылӧ А.А. Суханов нима «Учитель года» районса конкурс.
* [[2004]] воын вӧліны Сухановалӧн лыддьысьӧмъяс (республикаса I конференция, кодӧс сиӧма челядьлы коми гижысь да общественнӧй удж вӧчысь А.А. Сухановалы 120 во тырӧмлы).
* [[2006]] воын восьтӧма А.А. Сухановалы казьтылана пӧв.
* А.А. Сухановалӧн внук, [[Петыркар]]ысь нималана поэт, Россияса канму премиа босьтысь ([[1984]]) Г.Я. Горбовский, сиис аслас пӧчыслы «Зыряне» кывбур («Заветное слово» чукӧр, [[1985]]).<ref>[http://history-x.ru/03/17/099.htm]</ref>

== Ӧшмӧсъяс ==
* http://www.nbrkomi.ru/page/1690
* http://zyrians.foto11.com/writer/suhanova
* http://history-x.ru/03/17/099.htm
* [[Митюшева Надежда Алексеевна|Митюшева Н.А.]] [http://www.mskomi.ru/n/article.php/5240 Похожа на короткое северное лето (К 125-летию Агнии Андреевны Сухановой) // Молодёжь Севера, 2009. 29 января, 04 (7387) №.]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Вомын сикт овмӧдчӧмин]]
