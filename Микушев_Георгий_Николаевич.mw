{{Персоналия}}
'''Микушев Георгий Николаевич''' ([[1898 во|1898]]—[[1941 во|1941]]) — генерал-майор, Сӧвет кадся военачальник, [[Коми-Зыряна|коми]].

== Олан туй ==
Георгий Микушев чужис [[Перым губерня]]ысь [[Кунгур]] [[кар]]ын [[1898 во]]ся [[24 ода-кора|ода-кора тӧлысь 11 (24)-ӧд лунӧ]]. Сылӧн бать-мамыс — комияс, [[Коми республика]]ын чужлӧмаяс. Батьыс — Николай Фалалеевич Микушев — вӧлӧма матросӧн; мамыс — Парасковья Андреевна — чужӧма Усть-Сысольскын, уджавлӧма кӧлуй мыськалысьӧн. Г.Н. Микушевлӧн Константин вокыс вӧлі велӧдысьӧн, [[Коми-Зыряна|коми]] [[мойд]]ъяс чукӧртысьӧн. Георгий Николаевичлӧн племянникыс — [[комияс|коми]] [[фольклор]] да [[коми литература|литература]] нималана туялысь, филологияса доктор [[Микушев Анатолий Константинович|А.К. Микушев]].

=== [[Медводдза мирӧвӧй тыш]] да Гражданскӧй тыш ===
[[1916 во]]ся [[лӧддза-номъя тӧлысь]]ын Кунгур карын реальнӧй училишӧ помалӧм бӧрын лои юнкерӧн [[Москва]]са Алексеевскӧй военнӧй училишӧын. [[1917 во]] пансигӧн прапоршикӧн мӧдӧдӧма 147-ӧд запаснӧй пехотнӧй полкӧ. Сійӧ жӧ вося [[моз тӧлысь]]ын пуктӧма 499-ӧд пехотнӧй полкысь ротаса командирӧн. Бура веськӧдлӧмысь да повтӧмлунысь сылы сетӧма подпоручик званньӧ.

[[1918 во]]ся [[тӧвшӧр тӧлысь]]ӧ воис Кунгур карӧ. Уджаліс кывкутысь секретарӧн «Голос Кунгурского Совета» карса газетын. [[3 моз|Моз тӧлысь 3-ӧд лунӧ]] ас кӧсйӧмӧн пырис Гӧрд армияӧ — сійӧс индӧма торъя ротаса командирӧн, а [[1919 во]]ся [[тӧвшӧр тӧлысь]]сянь — 30-ӧд стрелкӧвӧй дивизияысь 1-дза Гӧрдуфаса бригадалӧн оперативнӧй юкӧнса начальникӧн.

=== Войнаяс костын ===
СССР-ын Гражданскӧй тыш помасьӧм бӧрын вӧлі командир да штабса должносьтъясын. Службаысь орӧдчытӧг помаліс Военнӧй академия. Чапаев нима 25-ӧд дивизияса 75-ӧд (бӧртиджык 263-ӧд) стрелкӧвӧй полкӧн веськӧдлігӧн петкӧдіс полксӧ дивизияас медбуръяс лыдӧ.

[[1939 во]]ся [[моз тӧлысь]]ӧ комбриг Г.Н. Микушевӧс индӧма 41-ӧд стрелкӧвӧй дивизияса  командирӧн. [[1940 во]]ся [[лӧддза-номъя тӧлысь]]ӧ сылы сетӧма генерал-майор званньӧ.

[[1941 во]]ся [[лӧддза-номъя тӧлысь]]ӧ Микушев тшӧктіс часьтса командиръясыслы сборъяс да полигонъяс вылысь вайны став салдатсӧ да техникасӧ лагерӧ. [[21 лӧддза-номъя|Лӧддза-номъя тӧлысь 21-ӧд лунӧ]], [[субӧта]]ӧ, частьса став лагерыс вӧлі лагерас нин. Дивизиялы тшӧктӧма дасьтысьны тыш кежлӧ.

=== [[Айму вӧсна Ыджыд тыш]] ===
[[Файл:Могила генерал-майора Георгия Микушева.JPG|200px|thumb|right|Микушевлӧн гуыс Киевын Лукъянов нима военнӧй шойнаын]]
Айму вӧсна Ыджыд тышлӧн медводдза лунъясӧ 41-ӧд дивизиялы паныд немечьяс шыбитісны «Лунввыв» чукӧрлӧн 5 пехотнӧй дивизия; на бӧрся вӧлі мунӧ армияса 14-ӧд моторизованнӧй корпус, кытчӧ пырисны бӧрйӧм войскаяс: СС-лӧн «Лейбштандарт СС Адольф Гитлер» нима 1-дза танкӧвӧй дивизия, СС-лӧн «Викинг» нима 5-ӧд танкӧвӧй дивизия да 9-ӧд танковӧй дивизия.

Г.Н. Микушевӧн веськӧдлӧм улын дивизия сяммис 5 лун чӧж дорйысьны Рава-Русский укрепрайонын да бӧрыньтчис сӧмын сэки, кор найӧс кӧсйисны босьтны кытшӧ. Микушевлӧн дивизия бӧрыньтчис вермытӧмӧн да пӧрадок видзӧмӧн. Сӧветскӧй Союзса маршал Ф.И. Голиков 41-ӧд стрелкӧвӧй дивизиялысь подвигсӧ ӧткодяліс аслас тӧдчанлун сертиыс Брест кар дорйысьяскӧд.<ref>''Ануфриев А.'' Железный комдив // Книга Памяти Республики Коми. — Сыктывкар, 1996. — Т. 4. — С. 361.</ref>

Сэсся 41-ӧд дивизия бура дорйысис Киев кар улын да Еджыд Вичко улын.

Козелец кар улын [[1941 во]]ся [[9 кӧч|кӧч тӧлысь 9-ӧд лунӧ]] Остер ю вомӧн вуджігӧн генерал Микушев ачыс нуӧдіс салдатъясӧс контратакаӧ, но пос вылас вӧлі кувтӧдзыс ранитӧма.<ref>''Александров А.'' Микушев Георгий Николаевич // Республика Коми. Энциклопедия. — [[Сыктывкар]]: [[Коми небӧг лэдзанін|Коми книжное издательство]], 1999. — Т.2. — С.279.</ref> Шойыс дыр куйліс пос вылас, кытчӧдз сійӧс пемыд войӧ сэтысь эз петкӧдны.

Гуалӧма [[Киев]]ын Ботаника садын [[1941 во]]ся [[12 кӧч|кӧч тӧлысь 12-ӧд лунӧ]]; [[1966 во]]ын выльысь гуалӧма война дырйи усьӧмаяслӧн шойнаын.

== Наградаяс ==
* «Уджалысь да Крестьяналӧн Гӧрд армиялы XX во» медаль

== Паметь ==
* [[1968 во]]ся [[10 кӧч|кӧч тӧлысь 10 лунӧ]] Г.Н. Микушевлысь нимсӧ сетӧма Кунгур карса уличалы.
* Козелец карын кулан местаас сувтӧдӧма казьталан пас.

== Ӧшмӧсъяс ==
* [https://web.archive.org/web/20170103011550/http://www.kp.rkomi.ru/txt/04_361.html] ''Ануфриев А.'' Железный комдив // Книга Памяти Республики Коми. — [[Сыктывкар]], [[1996]]. — Т. 4. — С. 361. 
* ''Варзаков В.Н.'' Железный комдив. — [[Перым|Пермь]]: Перм. кн. изд-во, [[1968]]. — 147 с.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Перым край]]
[[Категория:Чужисны 1898 воын]]
[[Категория:Кулісны 1941 воын]]
[[Категория:Айму вӧсна Ыджыд тыш вылӧ усьысьяс]]
