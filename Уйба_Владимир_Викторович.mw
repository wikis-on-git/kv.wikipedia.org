{{Персоналия}}
'''Уйба Владимир Викторович''' ([[1958-ӧд во|1958]]) — туялысь, медицина наукаясса доктор, профессор, бурдӧдысь, [[Коми республикаса Юралысь]] ([[2020-ӧд во|2020-ӧд восянь]]).

== Олан туй ==
Чужӧма [[1958-ӧд во]]ся [[йирым тӧлысь 4-ӧд лун]]ӧ [[Омск]] [[кар]]ын инженер семьяын. [[1982-ӧд во]]ын помалӧма Свердловскса каналан медицина институт (ӧні — Уралса каналан медицина университет), врач-гигиенист, эпидемиолог.

[[1982]]—[[1984-ӧд во]]ясын уджалӧма врач-терапевтӧн Свердловск карса бурдӧдчанінын. [[1984]]—[[1989-ӧд во]]ясын вӧлӧма медшӧр бурдӧдысьӧн Свердловск обласьтса Заречнӧй карын Белоярск АЭС-лӧн профилакторийын. [[1989]]—[[1999-ӧд во]]ясын — Свердловск обласьтса Заречнӧй карын медсанчасьтын начальник.

[[2002]]—[[2003-ӧд во]]ясӧ — «ВИРУ» ичӧт кывкутана котырын медшӧр директор (Свердловск обласьт, Заречнӧй кар). 2005-ӧд воын помалӧма Россия Федерацияса Веськӧдлан котыр бердын Йӧзкостса овмӧс Академияын «Предприятие вылын экономика да веськӧдлӧм» курс. 

[[1999]]—[[2002-ӧд во]]ясӧ да [[2003-ӧд во]]ся [[лӧддза-номъя тӧлысь]]сянь [[ӧшым тӧлысь]]ӧдз — Рочмуса Минздрав бердын медико-биологическӧй да экстремальнӧй мытшӧдъяс серти Федеральнӧй управленньӧын веськӧдлысьӧс вежысь, [[2003-ӧд во]]ся [[ӧшым тӧлысь]]сянь [[2004-ӧд во]]ся [[вӧльгым тӧлысь]]ӧдз — управленньӧса веськӧдлысь («Медбиоэкстрем»), [[2004-ӧд во]]ся [[вӧльгым тӧлысь 6-ӧд лун]]сянь [[2020-ӧд во]]ся [[тӧвшӧр тӧлысь 22-ӧд лун]]ӧдз — Федеральнӧй медико-биологическӧй агентствоын веськӧдлысь ([[2004-ӧд во]]ся [[вӧльгым тӧлысь]]ын «Медбиоэкстрем» управленньӧ подулын котыртӧма ФМБА). 

[[2005-ӧд во]]сянь — Рочмуса ФМБА бердын дипломбӧрса удж сикасӧ велӧдан Институтын общественнӧй дзоньвидзалун да дзоньвидзалун видзан кафедраса заведуюшӧй ([[2018-ӧд во]]сянь — ФМБА-са Инновация да дугӧдчытӧг велӧдчӧмса медико-биологическӧй университет. [[2009-ӧд во]]сянь институтса ректор.
 
[[2020-ӧд во]]ся [[тӧвшӧр тӧлысь 22-ӧд лун]]сянь [[косму тӧлысь 2-ӧд лун]]ӧдз — Рочмуса дзоньвидзалун министрӧс вежысь. 

=== Уйба Комиын ===

[[Рочму|Рочму Федерацияса]] Президент [[Путин Владимир Владимирович|Володь Путин]] индӧдӧн пуктӧма Коми Республикаса Юралысьлысь удж вӧчысьӧн [[2020-ӧд во]]ся [[косму тӧлысь 2-ӧд лун]]сянь.<ref>[https://komiinform.ru/news/195306 Временно исполняющим обязанности главы Коми назначен Владимир Уйба // «Комиинформ» юӧр сетан агентство (2020.04.02 лун; рочӧн)]</ref>

[[2020-ӧд во]]ся [[кӧч тӧлысь 13-ӧд лун]]ӧ В.В. Уйба вӧлі бӧрйӧма Коми Республикаса Юралысьӧн. Сы вӧсна кипасалісны 73,18% бӧрйысьысь (145 058 морт). Бӧрйысьны волӧма сӧмын 30,14 морт.<ref>[https://komiinform.ru/news/203624/ Белова О. Обработано 100% протоколов на выборах главы Коми // «Комиинформ» юӧр сетан агентство (2020.09.14 лун; рочӧн)]</ref>

== Туялан удж ==
Йӧзӧдӧма 290 сайӧ туясян удж.

«Медицина экстремальных ситуаций» да «Медицинская радиология и безопасность» журналъясын медшӧр редактор. 

== Гозъя олӧм ==
Гӧтырыс — Галина Юрьевна — врач, быдтӧны вит челядьӧс.

== Наградаяс ==
* Россия Федерацияса нимӧдана бурдӧдысь ([[1998-ӧд во|1998]])
* Россия Федерацияса наукаын нимӧдана уджалысь
* Чечня Республикаса нимӧдана бурдӧдысь
* Ингушетия Республикаса нимӧдана бурдӧдысь
* Лунвыв Осетия Республикаса нимӧдана бурдӧдысь
* Россия Федерацияса Веськӧдлан котырлысь премия босьтысь наука да техника юкӧнын
* Россия Федерацияса Веськӧдлан котырлысь премия босьтысь велӧдӧм юкӧнын

* [[Айму водзын бур уджысь (орден)|«Айму водзын бур уджысь» II, III да IV тшупӧдъяса орденъяс]] ([[2011-ӧд во|2011]])
* Александр Невскийлӧн орден
* Мужество орден (куимысь)
* Лунвыв Осетия Республикаса Ёрталун орден ([[2012-ӧд во|2012]])
* Россияса Президентлӧн аттьӧалӧм ([[2008-ӧд во|2008]])
* Россия Федерацияса Президентлӧн Почёта грамота ([[2010-ӧд во|2010]])
* Россия Федерацияса дзоньвидзалун да социальнӧй сӧвмӧдан министерствоса Почёта грамота ([[2008-ӧд во|2008]])
* «Чечня Республика водзын бур уджысь» медаль ([[2017-ӧд во|2017]])
* «Отличник здравоохранения» морӧсвывса пас ([[1995-ӧд во|1995]])

== Ӧшмӧсъяс ==
* [https://web.archive.org/web/20110215134351/http://rkomi.ru/top/glava/ «Коми Республика» портал вылын В. В. Уйба йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми республикаса Юралысьяс]]
[[Категория:Чужисны 1958 воын]]
