'''Коми Республикаса вужвойтырлӧн шылада-драмаа театр''' ([[роч кыв|роч.]] ''Национальный музыкально-драматический театр Республики Коми'') — Сыктывкарын драмаа театр, коді воссьӧма [[1992-ӧд во]]ын. Водзынджык вӧлі шусьӧ '''Фольклор театр'''. Тайӧ дзик ӧти театр [[Коми Республика|Комиын]], [[Россия|Россияын]] да став мирын, кӧні став спектакльыс мунӧ сӧмын [[коми кыв|комиӧн]] (роч кыв вылӧ ӧттшӧтшъя вуджӧдӧмӧн). Театрлы подув пуктысьыс — Россия Федерация искусствоясын нимӧдана уджалысь [[Горчакова Светлана Гениевна|С. Г. Горчакова]].

== История ==
Театр вӧлі лӧсьӧдӧма [[1992-ӧд во]]ын [[Коми АССР|Коми АССР-са]] министръяслӧн сӧвет шуӧмӧн. Театр вӧлі восьтӧма кыдзи Фольклор театр. Сылӧн могыс — видзны аслыссикас коми кыв да культура. [[2005-ӧд во]]ся [[моз тӧлысь]]ын Коми Республикаса Веськӧдлан Котыр Шуӧмӧн театр кутіс шусьыны Коми Республикаса войтырлӧн шылада-драмаа театрӧн. 

== Спектакльяс ==
Театр пуктӧ [[комияс|коми]] [[фольклор]], коми [[Коми гижысьяс анбур серти|кывбуралысь, прозаик да драматург]] гижӧдъяс подув вылын спектакльяс. Вӧлі пуктӧма татшӧм жанръяса спектакльяс:
* «Дорйысь-кутысь Ен мам» йӧзкостса драма
* «Керча-ю козяин» шылада-эпоса поэма
* «Ар — гӧтрасян кад», «Коркӧ муса, коркӧ абу», «Гӧтрась, пиӧ, гӧтрась» да «Прӧщай, любовь» шылада комедияяс
* «Йӧла гор» мифология подула висьт
* «Кык бать» ӧнія драма
* «Макар Васька — сиктса зон» комедия
* «Но-о, биа бордаяс!» легенда-быль
* «Зарни сюра кӧр», «Бедьпи» да «Ёма да Чача» челядьлы мойдъяс
* «Шудӧй, эн дзебсясь, эн вош» драма
* «Пармаын вошӧм БТР» фантастика-боевик
* изьва-колва эпос серти «Ясӧвӧй» шылада драма
* «Мамлӧн сьӧлӧм» мелорама, да мукӧд 

Коми классикъяс кындзи театрын пуктӧма [[Суоми Му|фин]], [[Маддяр Му|маддяр]] да [[роч кыв|роч]] авторъяслысь пьесаяссӧ [[коми кыв]] вылӧ вуджӧдӧмӧн.

[[2010-ӧд во]]ын театр пуктӧма «Ручильӧй да Кӧчильӧй» челядьлы медводдза опера коми кыв вылын (шылад гижысьяс [[Горчаков Александр Гениевич|А. Г. Горчаков]]). [[2011-ӧд во]]ын тайӧ операсьыс сетӧмаӧсь Коми Республикаса Веськӧдлан Котырлысь премия.

== Войтыркостса фестивальяс ==
* [[1993]]—[[1995]] — театръяслӧн «Бомба» войтыркостса фестиваль (Нурмес, [[Финляндия]])
* [[1997]] — Войвывса войтырлӧн XX фольклор фестиваль(Гданьск, [[Польша]])
* [[1998]] — Фольклор фестиваль ([[Бургас]], [[Болгария]])
* [[1999]] — фольклор фестиваль ([[Тарту]], [[Эстония]])
* [[2000]] — «Ош праздник» фестиваль ([[Хельсинки]], [[Финляндия]])
* [[2001]] — театръяслӧн «Ugri» фестиваль ([[Иматра]], [[Финляндия]])
* [[2005]] — «Jutajaiset» фестиваль ([[Рованиеми]], [[Финляндия]])
* [[2002]] — «Виват, Меценат!» фестиваль ([[Москва]])
* [[2002]], [[2004]], [[2008]], [[2010]] — финн-йӧгра войтырлӧн «Майатул» войтыркостса фестиваль ([[Йошкар-Ола]], [[Мари Эл]], [[Россия]])
* [[2006]], [[2007]] — «Riddi—Riddi» фестиваль ([[Норвегия]])
* [[2007]] — Фестиваль ([[Будапешт]], [[Венгрия]])

Та кыдзи, театрса труппа ворсӧма [[Петрозаводск]]ын, [[Наръяна-Мар]]ын, [[Екатеринбург]]ын, [[Йошкар-Ола]]ын, [[Кудымкар]]ын, [[Москва]]ын, [[Саранск]]ын, [[Петыркар]]ын, [[Перым край]]ын да мукӧдлаын.

== Ворсысьяс ==
* [[Ветошкин Александр Анатольевич]]
* [[Епанешников Андрей Николаевич]]
* [[Карманова Альбина Владимировна]]
* [[Осипова Зоя Николаевна]]
* [[Подорова Галина Александровна]]
* [[Сметанина Елена Григорьевна]]
* [[Соколова Валентина Владимировна]]
* [[Туркин Сергей Валерьевич]]
* [[Чувьюрова Елена Антоновна]]

== Ӧшмӧсъяс ==
* [http://komiteatr.ru/1/?page_id=2419 Коми Республикаса войтырлӧн шылада-драмаа театрлӧн история (комиӧн и рочӧн)]
* Коми театр: время и люди. — [[Сыктывкар]]: АУ РК «Издательский дом Коми», [[2013-ӧд во|2013]].

== Ыстӧдъяс ==
<references/>

[[Категория:Комиын театръяс]]
