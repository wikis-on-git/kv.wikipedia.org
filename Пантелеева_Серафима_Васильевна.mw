'''Пантелеева Серафима Васильевна''' ([[1846 во|1846]]—[[1918 во|1918]]) — медицинаын зільысь, туялысь, гижысь, аньяслысь право дорйысь. Коми промышленник [[Латкин Василий Николаевич|Василий Латкинлӧн]] ныв. 

== Олан туй ==
[[1864 во]]ын петӧма верӧс сайӧ роч революционер Лонгин Фёдорович Пантелеев сайӧ. Регыд мысти верӧссӧ арестуйтӧны да [[1866 во]]ын Сибырӧ мӧдӧдӧны. Сы бӧрся сэтчӧ жӧ мӧдӧдчӧма Серафима Васильевна. Сибырын олӧм йылысь гижӧма «Из пережитого в шестидесятых годах» мемуаръяс.

[[1869 во]] пансигӧн С.В. Пантелеева бӧр мунӧма [[Петыркар|Петербургӧ]]. Сьӧм судзсьытӧмла босьтчӧма гижны журналъясӧ статьяяс да вуджӧдны роч вылӧ суйӧрсайса литература (Жуль Вернлысь «Путешествие к центру земли» роман).

Петербургын кывзылӧма народникъяслӧн тӧдчана идеолог Лавровлысь история да математикаысь, Бутлеровлысь химияысь лекцияяс. Та йылысь гижлӧма «Из Петербурга в Цюрих» казьтылӧмъяс.
  
1870-ӧд воясын Цюрихын шедӧдӧма медицинаысь тӧдӧмлунъяс. Туясян удж йӧзӧдӧма [[Германия|Германияын]] медицина журналын.

С.В. Пантелеева вӧлӧма аньяслӧн ӧткодь инӧд кузя Россия лигаса вице-председательӧн, «Российские ведомости» газетса корреспондентӧн. 

== Ӧшмӧсъяс ==
* [[Мартынов Валерий Иванович|''Мартынов В.И.'']] Вӧвлі татшӧм ань: С.В. Пантелеева (Латкина) чужан лунсянь — 140 во // [[Войвыв кодзув (журнал)|«Войвыв кодзув»]]. — [[1986 во|1986]]. — 3 №. — Л.б. 52—54.

== Ыстӧдъяс ==
<references/>

[[Категория:Чужисны 1846 воын]]
[[Категория:Кулісны 1918 воын]]
