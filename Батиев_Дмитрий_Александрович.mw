{{Персоналия}}
[[Файл:Batiev DA.jpg|мини|Батиев Дмитрий Александрович семьякӧд]]
'''Батиев Дмитрий Александрович''' ([[1896 во|1896]]—[[1941]]) – [[Коми республика|Коми асшöр обласьт]] лöсьöдны вöзйысь.

== Олан туй==
* [[1896 во|1896]], [[2 вӧльгым|вӧльгым тӧлысь 2 лун]] – чужис [[Емдін район]]ын [[Гам (Емдін район)|Гам]] сиктса [[Кебырыб (Емдін район)|Кебырыб]] грездын гӧль кресьтянин семьяын.
* [[1912]] – помаліс [[Гам (Емдін район)|Гамса]] кык тшупöда школа.
* [[1914]]–[[1917]] – велöдчис Кострома губерняса Хренов карын велöдысьяслöн семинарияын.
* [[1917]], [[кӧч тӧлысь]]–[[1918]], [[урасьӧм тӧлысь]] – велöдіс [[Зӧвсьӧрт]]ын да [[Гам (Емдін район)|Гамын]] народнöй школаын. Та кадӧ жӧ сiйö веськöдлiс Зöвсьöртса вöлöсьт комитетöн, сэсся сiйöс бöрйöны Зöвсьöртса волисполкомса веськöдлысьöн.
* [[1918]], [[2 урасьӧм|урасьöм тӧлысь 2 лун]] – Батиев уджалö [[Яренск уезд]]са органъясын. 
* [[1918]], [[рака тöлысь]] – Дмитрий Батиевöс бöрйöны Зöвсьöрт вöлöсьтсянь кресьтяна-депутатъяслöн III уездса съезд делегатöн. Сэнi сiйöс бöрйöны [[Яренск уезд]]са исполкомö пырысьöн.
* [[1918]], [[кöч тöлысь]] – Дмитрий Батиев пырö велöдчыны Петроградса университетлöн юридическöй факультетö. Мöд курсын висьöм вöсна сiйö эновтчö велöдчöмсьыс да мунö гортас.
* [[1920]] – куим тöлысь велöдiс [[Айкатыла]]са школаын, а [[лöддза-номъя тöлысь]]ö мунiс [[Яренск]]ö да пырис уджавны уисполкомö: вöлi президиумö пырысьöн да уездса совнархозлöн веськöдлысьöн.
* [[1920]], [[8 кӧч|кӧч тӧлысь 8 лун]] – [[Усть-Сысольск]]ын вӧлі коми йӧзӧс велӧдӧм серти губерняса медводдза съезд, кӧні вӧлі шуӧма лӧсьӧдны зыряна юкӧд, кытчӧ бӧрйисны Дмитрий Батиевӧс, А.Молодцовӧс да [[Старцев Георгий Афанасьевич|Георгий Старцевӧс]].
=== Москваын удж ===
* [[1920]], [[1 вӧльгым|вӧльгым тӧлысь 1 лун]] – Д.Батиевӧс командируйтісны [[Москва]]ӧ. Наркомнацлӧн коллегия индӧ сійӧс Наркомнац бердын Коми представительствоӧн веськӧдлысьӧн. Зыряна юкӧд водзмӧстчис [[Усть-Сысольск]]ын Коми муын медводдза вылыс тшупӧда велӧдчанін – народнӧй велӧдӧмлӧн институт – восьтӧмын. Сэсся Д.Батиев дасьтіс ВЦИК-лӧн президиумӧ да Наркомнацӧ докладъяс, кӧні гӧгӧрвоӧдіс Коми му торъя мутасӧ торйӧдӧм коланлун йылысь.
* [[1921]], [[9 тӧвшӧр|тӧвшӧр тӧлысь 9 лун]] – Дмитрий Александрович сёрнитіс Коми асвеськӧдлан республика лӧсьӧдӧм йылысь докладӧн, кӧні шуис: «''В виду территориальной отдаленности народа коми от центра РСФСР не имеется никакой возможности учесть все нужды данного народа, не зная уклада его жизни, языка, культурного и экономического уровня, поэтому надо дать полную возможность на самоопределение и все права народу коми для выделения в отдельную самостоятельную единицу''». Асвеськӧдлан республикаӧ Батиев вӧлі кӧсйӧ пыртны [[Усть-Сысольск уезд]], [[Яренск уезд|Яренск]] да матысса уездъясысь коми вӧлӧсьтъяс, [[Перым Коми кытш|Перымса коми вӧлӧсьтъяс]], Большеземельскӧй да Малоземельскӧй тундраяс, [[Печӧра (ю)|Улыс Печора]], Войвыв Йиа океанысь матысса діяс, [[Об|Улыс Об]], кӧні вӧліны коми сикт-грездъяс. Индӧм муяссьыс Съездса делегатъяс мунісны паныд сӧмын Республикаын национальнӧй армия лӧсьӧдӧмлы.
* [[1921]], [[25 косму|косму тӧлысь 25 лун]] – Д.Батиев аслас мӧвпъясӧн юксис [[Москва]]ын Наркомнацын. Сэні сёрнитіс [[Сталин Иосиф Виссарионович|Сталин]], коді шуис, мый Коми му колӧ торйӧдны, но оз кыдзи республика, а кыдзи асвеськӧдлан обласьт. [[1921|1921 вося]] [[5 ода-кора|ода-кора тӧлысь 5 лунӧ]] ВЦИК-лӧн президиум кӧсйысис лӧсьӧдны [[Коми (Зыряна) асвеськӧдлан обласьт|Коми асвеськӧдлан обласьт]], а [[1921|1921 вося]] [[12 ода-кора|ода-кора тӧлысь 12 лунӧ]] вынсьӧдіс Наркомнац бердын Коми асвеськӧдлан обласьтлысь представительство, веськӧдлысьӧн индіс Д.Батиевӧс, а вежысьӧн – Г. Молодцоваӧс. Том веськӧдлысьлы ковмис разьны уна гӧрӧд, на лыдын - Коми муӧ оборудование, сёян-юан да бурдӧдчанъяс вайӧм. Колана чина войтыркӧд йитӧдъяс лӧсьӧдігӧн Д.Батиевӧс суклялісны, сійӧс вӧтлісны партияысь да вештісны уджсьыс. [[29 вӧльгым|вӧльгым тӧлысь 29 лунӧ]] сійӧс пуксьӧдісны Лубянка тюрьмаӧ, кытысь сійӧс лэдзисны кык да джын тӧлысь пукалӧм бӧрын. Мыжсӧ эз аддзыны да [[1922|1922 вося]] [[сора тӧлысь]]ын делӧсӧ вӧлі тупкӧма.
* [[1922]], [[лӧддза-номъя тӧлысь]] – Дмитрий Батиев воис [[Гам (Емдін район)|Гам]] сиктӧ, кӧні лӧсьӧдіс пуӧн вӧдитчысьяслысь районса котыр, а сійӧс бӧрйисны веськӧдлысьӧн.
* [[1923]], [[лӧддза-номъя тӧлысь]] – Коми обласьтса пуӧн вӧдитчысьяслӧн I съезд вылын Д.Батиевӧс вӧлі бӧрйӧма тайӧ котырыслӧн обласьтса правлениеӧн веськӧдлысьӧн да облпрофсоветлӧн президиумӧ пырысьӧн.
=== Коми му туялан котырын ===
* [[1924]]-[[1925]] – Д.Батиев пырӧдчӧ [[Коми му туялан котыр]]лӧн уджӧ.
* [[1927]], [[урасьӧм тӧлысь]] – Д.Батиев лоӧ краеведениелӧн СССР-са шӧр бюроӧ пырысьӧн.
* [[1930]], [[ода-кора тӧлысь]] – сійӧ ветліс Москваӧ чужан му туялысьяслӧн Ставсоюзса конференции вылӧ. Та бӧрын кутісны усьласьны чужан му туялысьяс вылӧ, весавны чужан му туялан котыръяс  «буржуазнӧй национал-шовинизмысь». 58 статья серти пуксьӧдісны татшӧм туялысьясӧс, кыдзи [[Илля Вась]], А.Чеусов, [[Попов Сергей Александрович|Сергей Попов]], А.Мартюшов.
* [[1933]] – арестуйтісны кыдзи «национал-шовинистӧс» да «буржуазнöй шовинистӧс».
* [[1937]] – пукалінысь воис [[Сыктывкар]]ӧ, сэсся муніс [[Кардор]]ӧ, кӧні сійӧс [[1937]] вося [[ар]]нас бара арестуйтісны.
* [[1941]], [[22 вӧльгым|вӧльгым тӧлысь 22 лун]] – лыйлісны.
* [[1989]] — Батиевӧс реабилитируйтісны.

== Ӧшмöсъяс==
* [[Жеребцов Игорь Любомирович|Жеребцов И. Л.]], Дмитриков М. ''Батиев Дмитрий Александрович'' // Республика Коми. Энциклопедия в 3-х томах. – [[Сыктывкар]]: [[Коми небöг лэдзанiн|Коми книжное издательство]], [[1997]]. – Т. 1. – С. 248.
* http://www.kominarod.ru/catalogues/biblio/papers_924.html
* http://finugor.ru/leaders/candidate/18116

== Видзӧдӧй тшӧтш ==
* [[Коми му туялан котыр]]
* [[Коми (Зыряна) асвеськӧдлан обласьт]]

== Ыстӧдъяс ==

[[Категория:Персоналия анбурӧд]]
[[Категория:Персоналия:Коми]]
[[Категория:Гам сикт овмӧдчӧмин]]
[[Категория:Чужисны 1896 воын]]
[[Категория:Кулісны 1941 воын]]
[[Категория:Коми му туялан котыр]]
[[Категория:Коми (Зыряна) асвеськӧдлан обласьт]]
[[Категория:Коми Республикаса Почёта гражданинъяс]]
