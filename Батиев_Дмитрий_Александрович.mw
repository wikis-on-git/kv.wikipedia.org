{{Персоналия}}
[[Файл:Batiev DA.jpg|мини|Батиев Дмитрий Александрович семьякӧд]]
'''Батиев Дмитрий Александрович''' ([[1896 во|1896]]—[[1941]]) – [[Коми республика|Коми асшӧр обласьт]] лӧсьӧдны вӧзйысь.

== Олан туй==
Дмитрий Батиев чужӧма [[1896-ӧд во|1896-ӧд вося]] [[йирым тӧлысь 31-ӧд лун]]ӧ (выль стиль серти)<ref>''Жеребцов И. Л.'' Дмитрий Александрович Батиев: Создатель Коми автономии, «враг народа», Почетный гражданин. К 95-летию Республики Коми. — Сыктывкар: ИЯЛИ Коми НЦ УрО РАН, 2016. — С. 3</ref> [[Емдін район]]ын [[Гам (Емдін район)|Гам]] сиктса [[Кебырыб (Емдін район)|Кебырыб]] грездын гӧль кресьтянин семьяын. [[1912-ӧд во]]ын помалӧма [[Гам (Емдін район)|Гамса]] кык тшупӧда школа. [[1914]]–[[1917-ӧд во]]ясын велӧдчӧма Кострома губерняса Хренов карын велӧдысьяслӧн семинарияын.

[[1917-ӧд во]]ся [[кӧч тӧлысь]]сянь [[1918-ӧд во]]ся [[урасьӧм тӧлысь]]ӧдз велӧдӧма [[Зӧвсьӧрт]]ын да [[Гам (Емдін район)|Гамын]] народнӧй школаын. Та кадӧ жӧ сійӧ веськӧдлӧма Зӧвсьӧртса вӧлӧсьт комитетӧн, сэсся сійӧс бӧрйӧны Зӧвсьӧртса волисполкомса веськӧдлысьӧн. [[1918-ӧд во]]ся [[урасьӧм тӧлысь 2-ӧд лун]]сянь Батиев уджалӧма [[Яренск уезд]]са органъясын. 
[[1918-ӧд во]]ся [[рака тӧлысь]]ын Дмитрий Батиевӧс бӧрйӧны Зӧвсьӧрт вӧлӧсьтсянь кресьтяна да депутатъяслӧн III уездса съезд делегатӧн. Сэні сійӧс бӧрйӧны [[Яренск уезд]]са исполкомӧ пырысьӧн. [[1918-ӧд во]]ся [[кӧч тӧлысь]]ын Дмитрий Батиев пырӧ велӧдчыны Петроградса университетлӧн юридическӧй факультетӧ. Мӧд курсын висьӧм вӧсна сійӧ эновтчӧ велӧдчӧмсьыс да мунӧ гортас.
[[1920-ӧд во]]ын куим тӧлысь велӧдӧма [[Айкатыла]]са школаын, а [[лӧддза-номъя тӧлысь]]ӧ мунӧма [[Яренск]]ӧ да пырӧма уджавны уисполкомӧ: вӧлӧма президиумӧ пырысьӧн да уездса совнархозлӧн веськӧдлысьӧн. [[1920-ӧд во]]ся [[кӧч тӧлысь 8-ӧд лун]]ӧ [[Усть-Сысольск]]ын вӧлӧа коми йӧзӧс велӧдӧм серти губерняса медводдза съезд, кӧні вӧлі шуӧма лӧсьӧдны зыряна юкӧд, кытчӧ бӧрйисны Дмитрий Батиевӧс, А.Молодцовӧс да [[Старцев Георгий Афанасьевич|Георгий Старцевӧс]].

=== Москваын удж ===
* [[1920]], [[вӧльгым тӧлысь 1-ӧд лун]] – Д.Батиевӧс командируйтісны [[Москва]]ӧ. Наркомнацлӧн коллегия индӧ сійӧс Наркомнац бердын Коми представительствоӧн веськӧдлысьӧн. Зыряна юкӧд водзмӧстчис [[Усть-Сысольск]]ын Коми муын медводдза вылыс тшупӧда велӧдчанін – народнӧй велӧдӧмлӧн институт – восьтӧмын. Сэсся Д.Батиев дасьтіс ВЦИК-лӧн президиумӧ да Наркомнацӧ докладъяс, кӧні гӧгӧрвоӧдіс Коми му торъя мутасӧ торйӧдӧм коланлун йылысь.
* [[1921]], [[тӧвшӧр тӧлысь 9-ӧд лун]] – Дмитрий Александрович сёрнитіс Коми асвеськӧдлан республика лӧсьӧдӧм йылысь докладӧн, кӧні шуис: «''В виду территориальной отдаленности народа коми от центра РСФСР не имеется никакой возможности учесть все нужды данного народа, не зная уклада его жизни, языка, культурного и экономического уровня, поэтому надо дать полную возможность на самоопределение и все права народу коми для выделения в отдельную самостоятельную единицу''». Асвеськӧдлан республикаӧ Батиев вӧлі кӧсйӧ пыртны [[Усть-Сысольск уезд]], [[Яренск уезд|Яренск]] да матысса уездъясысь коми вӧлӧсьтъяс, [[Перым Коми кытш|Перымса коми вӧлӧсьтъяс]], Большеземельскӧй да Малоземельскӧй тундраяс, [[Печӧра (ю)|Улыс Печора]], Войвыв Йиа океанысь матысса діяс, [[Об|Улыс Об]], кӧні вӧліны коми сикт-грездъяс. Индӧм муяссьыс Съездса делегатъяс мунісны паныд сӧмын Республикаын национальнӧй армия лӧсьӧдӧмлы.
* [[1921]], [[косму тӧлысь 25-ӧд лун]] – Д.Батиев аслас мӧвпъясӧн юксис [[Москва]]ын Наркомнацын. Сэні сёрнитіс [[Сталин Иосиф Виссарионович|Сталин]], коді шуис, мый Коми му колӧ торйӧдны, но оз кыдзи республика, а кыдзи асвеськӧдлан обласьт. [[1921|1921 вося]] [[ода-кора тӧлысь 5-ӧд лун]]ӧ ВЦИК-лӧн президиум кӧсйысис лӧсьӧдны [[Коми (Зыряна) асвеськӧдлан обласьт|Коми асвеськӧдлан обласьт]], а [[1921|1921 вося]] [[ода-кора тӧлысь 12-ӧд лун]]ӧ вынсьӧдіс Наркомнац бердын Коми асвеськӧдлан обласьтлысь представительство, веськӧдлысьӧн индіс Д.Батиевӧс, а вежысьӧн – Г. Молодцоваӧс. Том веськӧдлысьлы ковмис разьны уна гӧрӧд, на лыдын - Коми муӧ оборудование, сёян-юан да бурдӧдчанъяс вайӧм. Колана чина войтыркӧд йитӧдъяс лӧсьӧдігӧн Д.Батиевӧс суклялісны, сійӧс вӧтлісны партияысь да вештісны уджсьыс. [[вӧльгым тӧлысь 29-ӧд лун]]ӧ сійӧс пуксьӧдісны Лубянка тюрьмаӧ, кытысь сійӧс лэдзисны кык да джын тӧлысь пукалӧм бӧрын. Мыжсӧ эз аддзыны да [[1922|1922 вося]] [[сора тӧлысь]]ын делӧсӧ вӧлі тупкӧма.
* [[1922]], [[лӧддза-номъя тӧлысь]] – Дмитрий Батиев воис [[Гам (Емдін район)|Гам]] сиктӧ, кӧні лӧсьӧдіс пуӧн вӧдитчысьяслысь районса котыр, а сійӧс бӧрйисны веськӧдлысьӧн.
* [[1923]], [[лӧддза-номъя тӧлысь]] – Коми обласьтса пуӧн вӧдитчысьяслӧн I съезд вылын Д.Батиевӧс вӧлі бӧрйӧма тайӧ котырыслӧн обласьтса правлениеӧн веськӧдлысьӧн да облпрофсоветлӧн президиумӧ пырысьӧн.

=== Коми му туялан котырын ===
* [[1924]]-[[1925]] – Д.Батиев пырӧдчӧ [[Коми му туялан котыр]]лӧн уджӧ.
* [[1927]], [[урасьӧм тӧлысь]] – Д.Батиев лоӧ краеведениелӧн СССР-са шӧр бюроӧ пырысьӧн.
* [[1930]], [[ода-кора тӧлысь]] – сійӧ ветліс Москваӧ чужан му туялысьяслӧн Ставсоюзса конференция вылӧ. Та бӧрын кутісны усьласьны чужан му туялысьяс вылӧ, весавны чужан му туялан котыръяс  «буржуазнӧй национал-шовинизмысь». 58 статья серти пуксьӧдісны татшӧм туялысьясӧс, кыдзи [[Илля Вась]], А.Чеусов, [[Попов Сергей Александрович|Сергей Попов]], А.Мартюшов.
* [[1933]] – арестуйтісны кыдзи «национал-шовинистӧс» да «буржуазнӧй шовинистӧс».
* [[1937]] – пукаланінысь воис [[Сыктывкар]]ӧ, сэсся муніс [[Кардор]]ӧ, кӧні сійӧс [[1937]] вося [[ар]]нас бара арестуйтісны.
* [[1941]], [[22 вӧльгым|вӧльгым тӧлысь 22 лун]] – лыйлісны.
* [[1989]] — Батиевӧс реабилитируйтісны.

== Ӧшмӧсъяс==
* [[Жеребцов Игорь Любомирович|''Жеребцов И. Л.'']], ''Дмитриков М.'' Батиев Дмитрий Александрович // Республика Коми. Энциклопедия в 3-х томах. – [[Сыктывкар]]: [[Коми небӧг лэдзанін|Коми книжное издательство]], [[1997]]. – Т. 1. – С. 248.
* https://web.archive.org/web/20111129111726/http://finugor.ru/leaders/candidate/18116
* [[Жеребцов Игорь Любомирович|''Жеребцов И. Л.'']] Дмитрий Александрович Батиев: Создатель Коми автономии, «враг народа», Почетный гражданин. К 95-летию Республики Коми. — [[Сыктывкар]]: ИЯЛИ Коми НЦ УрО РАН, [[2016-ӧд во|2016]]. — 64 с.

== Видзӧдӧй тшӧтш ==
* [[Коми му туялан котыр]]
* [[Коми (Зыряна) асвеськӧдлан обласьт]]

== Ыстӧдъяс ==
[[Категория:Персоналия анбурӧд]]
[[Категория:Персоналия:Коми]]
[[Категория:Гам сикт овмӧдчӧмин]]
[[Категория:Чужисны 1896 воын]]
[[Категория:Кулісны 1941 воын]]
[[Категория:Коми му туялан котыр]]
[[Категория:Коми (Зыряна) асвеськӧдлан обласьт]]
[[Категория:Коми Республикаса Почёта гражданинъяс]]
