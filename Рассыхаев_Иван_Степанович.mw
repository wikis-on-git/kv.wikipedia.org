{{Персоналия}}
[[Файл:Рассыхаев_И.С.jpg|250 px|right|thumb|Рассыхаев Иван Степанович (1878–1968) – коми гижысь]]

'''Рассыхаев Иван Степанович''' (комиӧн — ''Сьтэпан Иван'') ([[1878 во|1878]]—[[1968]]) — асшӧра босьтчысь [[коми-Зыряна|коми]] [[Коми гижысьяс анбур серти|гижысь]].

== Олан туй ==
Иван Рассыхаев чужӧма [[1878 во|1878-ӧд вося]] [[вӧльгым тӧлысь 16-ӧд лун|вӧльгым тӧлысь 4 (16)-ӧд лунӧ]] [[Кулӧмдiн]] сиктын крестьяна семьяын, помалӧма 4 класса училище.

Кулӧма [[1968-ӧд во]]ся [[тӧвшӧр тӧлысь 16-ӧд лун]]ӧ [[Кулӧмдiн]] сиктын.

== Гижан удж ==
Степан Иван Рассыхаев тöдса кыдзи морт, кодi нуöдма ассьыс дневник да пуктӧма пай коми гижан культура сöвмöдöмö. Сылöн медшöр гижöдыс шусьö '''Дневные записки''', сiйöс видзöны [[Коми Республикаса Национальнӧй музей]]ын. Дневникас сiйö пасъялӧма ас да сиктса олöмысь вежсьöмъяс, петкӧдлӧма, кыдзи странаын гырысь вежсьӧмъяс (Медводдза мирӧвӧй тыш, Гражданскӧй тыш, Сӧвет власьт пуксьӧм) тӧдчисны сылӧн семья да олӧм вылӧ, содталӧма сэтчö серпасъяс. Ас олӧм йылысь мемуаръяссӧ гижӧма [[1902]]–[[1953-ӧд во]]ясӧ (коставлӧмӧн). Туялысьяс серти, гижӧдыс вель бур историческӧй источник.<ref>[https://readera.org/ust-kulomskij-krestjanin-ivan-rassyhaevopyt-zemledelija-na-evropejskom-143162054 [[Семёнов Виктор Анатольевич|''Семенов В. А.'']], ''Липин В.Б.'' Усть-куломский крестьянин Иван Рассыхаев: опыт земледелия на европейском северо-востоке России в первой трети XX века // Вопросы истории и культуры северных стран и территорий. 2018. №1.]</ref>

«Дневные записки» гижöдыс петавлӧма торъя небöгöн [[Сыктывкар]]ын  [[1997-ӧд во]]ын.

Сы кындзи, Иван Рассыхаев комиöдма ен гижöдъяс, видзӧма ки помысь лöсьöдӧм да важöн печатайтöм небöгъяс. Комиӧдӧма да ас кывйӧн висьталӧма [[Пушкин Александр Сергеевич|А.С. Пушкинлысь]], Марк Твенлысь, Тарас Шевченколысь гижӧдъяссӧ, важ роч литература да роч йӧзкостса мойдъяс. 

И. С. Рассыхаев ачыс уна рӧма карандашъясӧн серпасалӧма ки помысь дасьтӧм гижӧдъяссӧ. На лыдын А.С. Пушкинлӧн «Руслан и Людмила», «Сказка о царе Салтане», «Песнь о вещем Олеге» гижӧдъяс дорӧ серпасъяс. Серпасалӧма кулӧмдінса вичкояс, крестьяналысь керкаяс да стрӧйбаяс, вӧралысьяслысь дзугъяс, анделъясӧс да вежа йӧзӧс, кодъясӧс вӧтавлӧма, да мукӧдтор.

Степан Иван Рассыхаев вöлӧма [[Ен]]лы эскысь мортöн. Кор тупкисны [[вичко]] да пуксьöдiсны попсö, сiйö нуöдö вöлi ен службаяс гортас. Ачыс вöлi пыртöдö мукöдыслысь челядьсö.

== Уджъясыс ==
* «Краткая всеобщая история».
* «Краткая история России».
* «Краткая география всеобщая и русская».
* «Зырянский край».
* «Зырянский язык».
* «Зырянская азбука» коми нӧдкывъясӧн да шусьӧгъясӧн да роч кыв вылӧ вуджӧдӧмӧн.
* «Сокращенное христианское Богословие».
* «Записки о моем родословии».
* «Простые народные песни».
* «Разные церковные пения» коми кыв вуджӧдӧмӧн.
* «Описание Усть-Куломских церквей и Петропавловской церкви», и мукӧд.

== Йӧзӧдӧм уджъяс ==
* Менам олöм // [[Войвыв кодзув (журнал)|Войвыв кодзув]], [[1994]]. – 9 №; [[Коми му (газет)|Коми му]], [[1994]]. – 19, 24, 28 №.
* Моя жизнь // [[Молодёжь Севера (газет)|Молодёжь Севера]], [[1991]]. – 12 января; [[Вера-Эскӧм (газет)|Вера-Эскӧм]], [[1993]]. – № 99.
* «Дневные записки» усть-куломского крестьянина И. С. Рассыхаева (1902—1953). — [[Москва]], [[1997]].

== Видзöдöй сідзжö ==
[[2012-ӧд во]]ын «Юрган» телеканал лöсьöдӧма И. С. Рассыхаев йылысь торъя передача «Лица истории» уджтасын:  http://www.krtk.ru/video/heading/13/1531/

== Ӧшмӧсъяс ==
* [[Мартынов Валерий Иванович|''Мартынов В. И.'']] Жанрлöн куслытöм олöм // [[Войвыв кодзув (журнал)|Войвыв кодзув]], [[1993]]. – 11 №.
* [[Волкова Татьяна Фёдоровна|''Волкова Т. Ф.'']] Усть-Куломский просветитель // Родники Парма. – [[Сыктывкар]], [[1993]].
* [[Игнатов Михаил Константинович|''Игнатов М. К.'']] Кад воис йöзöдны // [[Войвыв кодзув (журнал)|Войвыв кодзув]], [[1994]]. – 9 №.
* [[Волкова Татьяна Фёдоровна|''Волкова Т. Ф.'']], [[Филиппова Валентина Викторовна|''Филиппова В. В.'']] Предисловие // «Дневные записки» усть-куломского крестьянина И. С. Рассыхаева (1902—1953). — [[Москва]], [[1997]].
* ''Суворов Е.'' Сонные видения крестьянина села Усть-Кулом Ивана Рассыхаева // [[Вера-Эскӧм (газет)|Вера-Эскӧм]], [[1998]]. – № 302; [http://rusvera.mrezha.ru/4/1.htm]
* [[Мартынов Валерий Иванович|''Мартынов В. И.'']] Литераторы земли Коми. Биобиблиографический справочник. — [[Сыктывкар]]: [[Эскӧм (небӧг лэдзанін)|Изд-во «Эскӧм»]], [[2000]]. — 224 с.

== Ыстӧдъяс ==
<references/>

[[Категория:Персоналия:Коми]]
[[Категория:Коми гижысь]]
[[Категория:Кулӧмдiн]]
