{{Персоналия}}
'''Климов Василий Васильевич''' ([[1927-ӧд во|1927]]—[[2020-ӧд во|2020]]) — [[Перым коми кыв|перым коми]] [[Коми гижысьяс анбур серти|гижысь]], [[фольклор]] туялысь.

== Олан туй ==
Василий Климов чужӧма [[1927-ӧд во]]ся [[рака тӧлысь 20-ӧд лун]]ӧ Урал обласьтысь [[Кудымкар район]]ын Пешнигорт сиктсӧвет улӧ пырысь Заречнӧй Пешнигорт грездын (ӧні — [[Перым Коми кытш]]ын [[Кудымкар район]]са Заречнӧй [[Пешнигорт (Кудымкар район)|Пешнигорт]] грезд).

[[1934 во|1934]]—[[1941 во|1941 воясӧ]] велӧдчӧма Пешнигортса школаын, сэсся ӧти во Кудымкарса педагогика училишӧын. Куим во уджалӧма колхозын. [[1944 во|1944]]—[[1952 во|1952 воясӧ]] служитӧма Сӧветскӧй Армиаын. Гортас воӧм бӧрын уджалӧма гидротехникӧн Кудымкарса гидрометеостанциаын. Та кадӧ жӧ босьтчӧма велӧдчыны рытъя школаын, мый помалӧма 1955 воын; сэсся помалӧма Кудымкарса педагогика училишӧ.

Небӧг лэдзанінын уджалігӧн [[1969 во|1969]]—[[1971 во|1971 воясӧ]] велӧдчӧма Москваын Вылыс литературнӧй курсъясын, а сы бӧрын водзӧ редакторалӧма небӧг лэдзанінын. 

[[1974 во|1974]]—[[1987 во|1987 воясӧ]] В.В. Климов уджалӧма литературнӧй консультантӧн Перым-Коми кытшса литература котырын.

Кулӧма [[2020-ӧд во]]ся [[косму тӧлысь 1-ӧд лун]]ӧ.<ref>[https://parmanews.ru/novost/65817/ Умер писатель Василий Климов // «Парма новости» сайт (2020.04.01 лцн; рочӧн)]</ref>
 
== Гижан удж ==
Литератураӧ Василий Васильевич воӧма 1950-ӧд вояс помын. [[1956 во|1956]]—[[1957 во|1957 воясӧ]] сійӧ вӧлі пырӧ литература кружокӧ, мыйӧн веськӧдлӧма поэт М.Вавилин. Радиовешание редакциаын уджалігӧн босьтчӧма чукӧртны фольклор. 1956 воын Перы-Коми кытшса газет йӧзӧдӧма сылысь медводдза кывбуръяссӧ: «Арся гаж» да «Гожся рытӧн».

1966 восянь Василий Климов СССР-са гижысь котырын. Тайӧ кадӧдзыс удитӧма йӧзӧдны некымын небӧг: «Чайдӧм ув» ([[1960]]), «Пашко менам дона» ([[1962]]), «Виль няньсов» ([[1963]]), «Кӧчлӧн гӧснеч» ([[1964]]), «Сизимок» ([[1965]]), «Ошпель – медвежье ухо» ([[1960]]).

[[1968 во]]ын гижӧма «Гавкалӧн бедь» повесьт.

Медводдза гижӧдъясас В.В. Климов гижӧ коллективизациа йылысь. Петкӧдлӧ, мый революция бӧрся кадӧ сиктын олӧм вӧлӧма абу кокниджык Гражданскӧй тышысь. 

Василий Климов гижӧма кывбуръяс, вӧр-ва йылысь ичӧт миниатюраяс, висьтъяс. Климов дасьтӧма фольклор висьтъяс подулын Кудым-Ош да Пера-багатыр йылысь гижӧдъяс.

1980-ӧд воясӧ дасьтӧма кык небӧг: челядьлы висьтъяс да кывбуръяс да «Квать юӧр» кывбур чукӧр, найӧ петӧмаӧсь [[перым коми кыв|перым-коми]] да [[роч кыв|рочӧн]]. Та кадӧ жӧ гижӧма пьесаяс, кодъяс пырӧмаӧсь ӧтувъя чукӧръясӧ.

Гижӧдъяссӧ вуджӧдӧма [[коми кыв|коми]], [[роч кыв|роч]] да [[удмурт кыв|удмурт кывъяс вылӧ]], найӧ петавлӧмаӧсь [[Москва]]ын, [[Сыктывкар]]ын да [[Ижкар]]ын.

== Туясян уджъяс ==
[[1960 во]]ын В.Климовлӧн петӧма «Коми-Пермяцкой народной устнопоэтической творчество» небӧг. 1980-ӧд воясӧ сійӧ дасьтӧма фольклорысь 3 чукӧр.

В.Климов туялӧма иннимъяс, кывкӧртӧд пыдди йӧзӧдӧма «Мый висьтасьӧны Пармаись ниммез» небӧг (1971).

== Художествоа небӧгъяс ==

=== Проза ===
* Лӧньыс оз ло (Роман да висьттэз). [[1987]].

=== Кывбур чукӧръяс ===
* Чайдӧм ув. [[1960]].
* Пашко менам дона. [[1962]].
* Зорагум. [[1973]]
* Ловъя говк. [[1979]]
* Квать юӧр. [[1989]]
* Тӧн и талун. [[1997]]
* Аркӧт оча ки. [[2003]]

=== Челядьлы ===
* Ошпель – медвежье ухо. [[1960]].
* Виль няньсӧв. [[1963]].
* Кӧчлӧн гӧснеч (Учӧт челядьлӧ). [[1964]]
* Кусь-кось ― Яшалӧн козин. [[1985]]
* Лӧз йӧрнӧс. [[1992]]
* Шорок (Учӧт челядьлӧ). [[1994]]

=== Очеркъяс ===
* Вера Селина (Очерк). [[1962]].
* Мый висьтасьӧны Пармаись ниммез (Очерк). [[1971]]
* Олан вужжез (Коми-пермяккез йылісь пассэз). [[2007 во|2007]]

== Фольклорысь уджъяс ==
* Коми-пермяцкӧй народнӧй устнӧй поэтическӧй творчество. [[1960]].
* Сизимок. [[1965]].
* Юкмӧсын тэсь. [[1976]]. 
* Чивылёк-чавылёк. [[1988]].
* Оласӧ да вӧласӧ. [[1990]].
* Кытчӧ тійӧ мунатӧ. [[1991]].
* Зарниа чикиссез. [[1993]].
* Ӧшынока пу. [[2003]].
* Важ кадлӧн олангор: Коми-пермяккез эпосiсь. Отзвуки прошлых веков: Из эпоса коми-пермяков. — [[Кудымкар]]: Коми-Перм. кн. изд., [[2005 во|2005]]. — 214 с.

== Наградаяс ==
* [[Почёт орден (СССР)|«Почёт пас»]] орден ([[1987]])
* РСФСР-са культураын нимӧдана уджалысь ([[1985]])
* Перым-Коми кытшса Почётнӧй гражданин ([[1997]])

== Ӧшмӧсъяс ==
* [http://www.komi-permarchiv.ru/funds/index.php?act=fund&id=71 Личный фонд Климова Василия Васильевича // Перым-Коми кытшса канму архив сайт]
* [http://enc.permculture.ru/showObject.do?object=1805345462& ''Ратегова Л. П.'' Василий Васильевич Климов // Пермский край. Энциклопедия]
* Коми-пермяккез. — [[Кудымкар]], [[2008 во|2008]].
* ''Коллектив авторов''. Кудымкар. Путеводитель / Под ред. ''М. В. Лебедевой''. — [[Петыркар|Санкт-Петербург]]: «Мамонтов», [[2009-ӧд во|2009]]. — С. 76.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Чужисны 1927 воын]]
