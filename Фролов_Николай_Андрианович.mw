{{Персоналия}}
'''Фролов Николай Андрианович''' (Сук Парма; [[1909]]—[[1987]]) — [[коми кыв|коми]] [[Коми гижысьяс анбур серти|гижысь]], математик-туялысь, физика-математика наукаясса доктор, профессор.

== Олан туй ==
Николай Фролов чужис [[Вӧлӧгда губерня]]са [[Усть-Сысольск]]ын [[1909 во]]ся [[14 косму|косму тӧлысь 14-ӧд лунӧ]]. Батьыс став том кадсӧ вӧлӧма батракӧн, а мамыс быдмӧма сирӧтаӧн рӧдвуж ордас.

Помаліс Тентюковса школа, мӧд тшупӧда сыктывкарса школа. [[1923 во]]ын пырис комсомолӧ (Тентюков сиктса ячейка). [[1927]] восянь велӧдчис [[Перым]] университетын физика-техническӧй юкӧнын. [[1930]]—[[1931]] воясӧ уджаліс Свердловскын. [[1931]]—[[1935]] воясӧ — [[Москва]] канму университетса аспирантураын.

[[1935]] восянь уджаліс [[Коми канмуса педагогика институт]]ын, велӧдіс да веськӧдліс физика-математика дисциплинаяслӧн кафедраӧн. [[1938]]—[[1955]] воясӧ уджаліс Горький карса пединститутын, [[1955]] восянь — Ленин ордена Москваса энергетическӧй институтын, сэсся вит во чӧж [[1955]] восянь — [[Сыктывкарса канму университет]]ын.

Куліс [[1987 во]]ся [[9 тӧвшӧр|тӧвшӧр тӧлысь 9-ӧд лунӧ]].
  
== Гижан удж ==
Николай Фролов гижис комиӧн. Кывбуръяссӧ кутіс йӧзӧдны [[1927]] восянь школа помалӧм бӧрын. Куим воӧн ([[1927]]—[[1930]]) [[Войвыв кодзув (журнал)|«Ордым»]] журналлӧн «Гижны босьтчысьяс» юкӧнын йӧзӧдіс 14 кывбур. Перым карӧ мунтӧдз мӧдӧдіс журнал редакциаӧ Ленин йылысь кывбур да куим лирикаа миниатюра. Найӧс казяліс коми гижысь [[Нёбдінса Виттор]].

Кыдзи ачыс казьтывліс Перымын велӧдчӧм йылысь: ''Велӧдчи ме физико-техническӧй отделениеын, а лыдди унджыксӧ поэзия йылысь книгаяс да важ поэтъяслысь произведенияес. Медводдза стихотворениеяс, кытӧн вӧлі тӧдчӧ нин поэзиялысь законъяссӧ гӧгӧрвоӧм, ме гижи Пермын велӧдчигӧн. Сэки жӧ заводиті «Шыпичаӧс» гижны''.

Поэзияысь дзикӧдз эновтчыліс Москваын велӧдчигӧн да выльысь босьтчис гижан уджӧ Сыктывкарӧ [[1935]] воын велӧдны воӧм бӧрын.
 
Гижис «Домна» лирико-эпическӧй поэма ([[1936]]), «Шыпича» историческӧй драма ([[1939]]). «Шыпича» драма вӧлі йӧзӧдӧма сёрӧнджык нӧшта некымын вариантын, а сідзжӧ лӧсьӧдӧма кыдзи либретто Коми национальнӧй театрлы.
 
[[1940]] восянь [[Коми гижысь котыр|СССР-са гижысь котырын.]]

== Туялан удж ==

== Небӧгъяс ==
* Дифференциальное и интегральное исчисление: Учеб. пос. для педагогических институтов. М.: Учпедгиз, 1955.
* Теория функций действительного переменного: Учеб. пос. для педагогических институтов. Издание второе. М.: Учпедгиз, 1961.

== Ӧшмӧсъяс ==
* [http://foto11.com/komi/writer/frolov.php Николай Фролов — коми поэт и ученый]
* [http://komikz.ru/news/history/?id=12394 Митюшева Н. К 105-й годовщине со дня рождения Н. Фролова // Красное знамя, 2014. Косму тӧлысь 6-ӧд лун]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Туялысьяс]]
[[Категория:Сыктывкарса канму университет]]
[[Категория:Коми канмуса педагогика институт]]
