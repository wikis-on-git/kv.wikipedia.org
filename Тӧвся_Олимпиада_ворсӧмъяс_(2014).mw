[[Файл:XXII olympic winter games in Sochi.jpg|260px|thumb|Сочиын XXII Тӧвся Олимпиада ворсӧмъяс. Пошта маркаяс вылын: Гӧрд Полянаын горнолыжнӧй курорт, Сочиын Саридз вокзаллӧн керка, Ахун керӧс, Волконскӧй дольмен. Россияса Пошта блок, 2011]]

'''Тӧвся Олимпиада ворсӧмъяс (2014)''' ({{lang-en|2014 Winter Olympics}}, {{lang-fr|Jeux Olympiques d'hiver de 2014}}, официальнӧй ним '''2014 воын Сочиын XXII Тӧвся Олимпиада ворсӧмъяс (2014)''') — войтыркостса спорт чукӧртчӧм, коді лоас [[Сочи]]ын ([[Россия]]) [[2014 во|2014 воӧ]] [[7 урасьӧм|урасьӧм тӧлысь 7-ӧдзсянь]] [[23 урасьӧм|урасьӧм тӧлысь 23-ӧд лунӧдз]]. 

== Кар бӧрйӧм ==
== Олимпиада би ==
Традиция серти, [[2013 во]]ӧ Олимпиадалӧн би кытшовтас став [[Россия]]нымӧс, волас 83 регионлӧн 2900 овмӧдчанінӧ. Туйыслӧн кузьтаыс 65 сюрс километр, мый Олимпиада историяын кутас лыддьысьны медкузьӧн.

123 лунӧн билы ковмас венны нёль этап. [[2013 во]]ся [[7 йирым|йирым тӧлысь 7 лунӧ]] [[Афинъяс]]сянь сійӧ лэбас [[Москва]]ӧдз. Сэсся машинаӧн волас Шӧр да Рытыв-Войвыв федерал кытшъяслӧн 15 карӧ. Медводдза этапыс шымыртӧ 23 лун да помасьӧ [[Петыркар]]ын. Мӧд юкӧн дырйи Олипиадалӧн би воас [[Владивосток]]ӧдз: 30 лунӧн сійӧ кытшовтас 14 кар. Коймӧд кадколастыс лоӧ медся озырӧн: 58 лунӧн биыс волас [[Россия]]са 45 карӧ. Бӧръя юкӧн дырйи бисӧ ваясны [[Элиста]]сянь [[Сочи]]ӧдз: 12 лунӧн би воӧдчылас 10 карӧ.

Бисӧ нуасны 14 сюрс факелоносец да 30 сюрс сайӧ волонтёр. Таысь кындзи сылы ковмас пуксьывлыны машинаӧ, мунны поездӧн, лэбны самолётӧн, котӧртны вӧвъясӧн да кӧръясӧн. Нӧшта бисӧ лэдзласны Байкал ты пыдӧсӧдз, лэптывласны Эльбрусӧдз, нуласны Войвыв полюсӧ да, мойвиас кӧ, мӧдӧдласны космосӧдз. Россияті кытшовтігӧн би волас уна нималана инӧдз: Яснӧй Полянаӧ, Куршан кӧсаӧдз, Авачин вулканъяс петанінӧ, Кижи музей-заповедникӧ да мукӧдлаӧ.

Факелсӧ вӧчасны [[Красноярск]]са машина вӧчан заводын. Ставсӧ вӧчасны 16 сюрс ёрас. Найӧс кутасны нуны нималана спортсменъяс: лызьӧн котралысьяс, биатлонистъяс, хоккеистъяс да уна мукӧд.

Тайӧ биыс ӧтувтас Россияса уна регион, сетас позянлун петкӧдлыны Россияса быд пельӧс, тӧдмӧдас быд регионлӧн аслыспӧлӧслуннас, историянас да татчӧс олысьяскӧд. Би воӧм быдлаын кутасны виччысьны ыджыд гажӧн.

== Сыктывкарын Олимпиада би ==
[[Файл:Сыктывкар маршрут 2013.11.02 01.jpg|thumb|300px|Сыктывкарын Олимпиада билӧн маршрут<ref>[http://www.komiinform.ru/news/105806/ В Сыктывкаре презентовали маршрут эстафеты Олимпийского огня // «Комиинформ» юӧр сетан агентство]</ref>]]
[[Файл:Сыктывкар маршрут 2013.11.02 02.jpg|thumb|300px|Сыктывкарын Олимпиада би нуан расписание]]

[[Коми Республика]]са юркар [[Сыктывкар]]ӧ Тӧвся Олимпиада би воис [[2 вӧльгым|вӧльгым тӧлысь 2-ӧд лунӧ]] [[Кардор]]сянь самолётӧн. Би нуан эстафеталӧн кузьтаыс — 19 километра, би нуисны карлӧн 30 уличаті. Ставнас вӧлі 90 би нуысь, кодъяс вежласисны быд 200 метра мысти. 

Би нуисны татшӧм маршрут серти: 1. Аэропорт — 2. Сӧветскӧй ул. — 3. И.А. Куратов ул. — 4. Киров ул. — 5. Горький ул. — 6. Сӧветскӧй ул. — 7. Орджоникидзе ул. — 8. В.И. Ленин ул. — 9. 
Мездлун ул. — 10. Интернациональнӧй ул. — 11. Энгельс ул. — 12. Печора ул. — 13. Петрозаводскӧй ул. — 14. Тентюков ул. — 15. В.И. Лыткин ул. — 16. Малышев ул. — 17. Октябр шӧртуй (Чкалов, Гӧрд партизан, Н. Оплеснин уличаяс, Сыктывкарса канму университет). — 18. Коммунистическӧй ул. (Старовский ул.) — 19. '''Кӧрттуй вокзал'''. — 20. Морозов ул. (Димитров, Станционнӧй уличаяс). — 21. Сыктыв шӧртуй (Марков, Гаражнӧй уличаяс). — 22. Октябр шӧртуй (И.А. Куратов ул.). — 23. 
Коммунистическӧй ул. (Первомай ул.). — 24. Бабушкин ул. — 25. Интернациональнӧй ул. (ЦУМ бокті) — 26. Пушкин ул. — 27. Ленин ул. — 28. Степан изъэрд.<ref>[http://www.komiinform.ru/news/105708/ Почти все улицы Сыктывкара будут перекрыты 2 ноября // «Комиинформ» юӧр сетан агентство]</ref>

Медводдзаӧн аэропортын на би ӧзтіс да факелӧн нуис [[Коми Республика]]са юралысь [[Гайзер Вячеслав Михайлович|В.М. Гайзер]], мӧдӧн — [[Сыктывкар]]са мэр И.А. Поздеев. В.М. Гайзер киын медводдзасяньыс биыс эз ӧзйы. Ковмис вайны запаснӧй лампадка да выльысь ӧзтыны факелсӧ.<ref>[http://www.komiinform.ru/news/105873/ В Сыктывкаре стартовала Эстафета олимпийского огня // «Комиинформ» юӧр сетан агентство]</ref> На кындзи, би нуысьясӧн вӧліны: олимпиадаса кыкысь чемпион [[Бажуков Николай Серафимович|Николай Бажуков]], таэквондоысь ставмирса чемпион Анатолий Чиканчи, 1988-ӧд вося Олимпиада вылӧ ветлысь Андрей Нутрихин, Лиллехаммерӧ да Наганоӧ Олимпиада ворсӧмъяс вылӧ ветлысь Владимир Леготин, Ставмирса Сурдолимпиада ворсӧмъясын вермысь Наталья Смирнова, самбоысь ставмирса чемпион Константин Лахтионов, лызьӧн котралӧмысь россияса чемпион Антон Зюзев, Паралимпиадаса чемпион [[Иовлева Мария Вячеславовна|Мария Иовлева]], [[Изьва (сикт)|Изьва]] сиктын аэропортса начальник Сергей Сотников, Коми Республикаса спортагентствоӧн веськӧдлысь Николай Гордеев, инвалидъяслӧн Ставроссияса котырӧ пырысь Юрий Волков, «Ингострах» компанияын уджалысь Сергей Холмов да мукӧд. <ref>[http://www.komiinform.ru/news/105876/ Огонь на факеле горел всего несколько минут, но я успел ощутить всю торжественность этого момента - Сергей Сотников // «Комиинформ» юӧр сетан агентство]</ref>. 

Бӧръяӧн олимпиада би нуис лызьӧн котралысь, олимпиада ворсӧмъясын нёльысь вермысь [[Сметанина Раиса Петровна|Раиса Сметанина]]. Сійӧ ӧзтіс Степан изъэрдын чаша. Эстафета бӧрын чашасӧ пуктісны Коми мулӧн спортивнӧй славаса Жырйӧ.<ref>[http://www.komiinform.ru/news/105806/ В Сыктывкаре презентовали маршрут эстафеты Олимпийского огня // «Комиинформ» юӧр сетан агентство]</ref>.

Степан изъэрдын вӧлі сувтӧдӧма павильон, кӧні быдӧн вермис фотографируйтчыны [[Сочи]]ын [[2014 во|2014-ӧд вося]] Олимпиада да [[Москва]]ын [[1980 во|1980-ӧд вося]] [[Гожся Олимпиада ворсӧмъяс (1980)|Олимпиада]] факелъясӧн.<ref>[http://www.komiinform.ru/news/105845/ Сыктывкарцы смогут бесплатно сфотографироваться с олимпийским факелом // «Комиинформ» юӧр сетан агентство]</ref>.

== Эмблема-логотип ==

== Медальяс юклӧм ==
=== Россияса медалистъяс ===
==== Зарни медаль ====
==== Эзысь медаль ====
===== Урасьӧм тӧлысь 11-ӧд лун =====
* '''Ольга Фаткулина''' — конькиӧн ӧдйӧ котралӧм (500 м)<ref>[http://www.sochi2014.com/novosti-li-sang-hva-viigrala-zoloto-v-skorostnom-bege-na-konkah-na-500m Ли Санг-Хва выиграла золото в скоростном беге на коньках на 500 м (11.02.2014; рочӧн)]</ref>

==== Ыргӧн медаль ====
== Олимпиадаын Комиысь спортсменъяс ==

== Ӧшмӧсъяс ==
* [http://www.sochi2014.com 2014 воын Сочиын XXII Тӧвся Олимпиада ворсӧмъяслӧн официальнӧй сайт]
* [http://www.putin-itogi.ru/zimnyaya-olimpiada-v-subtropikax/ Зимняя Олимпиада в субтропиках (критика)]
== Ыстӧдъяс ==
{{commonscat|2014 Winter Olympics}}
<references/>

[[Категория:Олимпиада ворсӧмъяс]]
