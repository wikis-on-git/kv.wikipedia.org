'''Кӧрткерӧсса школа''' — [[Коми Республика]]са [[Кӧрткерӧс]] сиктса школа, коді панӧ ассьыс историясӧ [[1843 во]]сянь.

== История ==
Кӧрткерӧс сиктса шӧ школа — Коми муын медваж лыдын. Сійӧс восьтісны [[1843 во]]ын Стефан Попов поплӧн водзмӧстчӧмӧн. Сійӧ велӧдіс ас керкаас кресьтянаяслысь пиянсӧ да вичкоса уджалысьяслысь челядьсӧ. Школаын велӧдісны арифметика, роч грамматика, военнӧй гимнастику, вичко проповедьяс.

[[1845 во]]ын керкасӧ сетісны йӧзкостса велӧдӧм министерстволы. Школаса медводдза велӧдысьясӧн вӧліны Анна Вишеславова, Нонна Егоровна Попова, Арсентий Константинович Коплин (велӧдіс «Закон Божий»). [[1915]]—[[1920]] воясӧ тані уджаліс [[Суханова Агния Андреевна|Агния Суханова]] — нималана общественнӧй удж вӧчысь, коми кыв вылын челядьлы медводдза небӧгъяс лӧсьӧдысь.

Школалӧн статусыс вежласис. [[1939]]—[[1940]] велӧдчан воӧ сійӧ лои шӧр школаӧн, лоины выль жыръяс: физика-математика да химия-биология.

[[Айму вӧсна Ыджыд тыш]] бӧрын школалӧн материальнӧй базаыс бурмыштіс, но челядьыс велӧдчисны куим торъя керкаын. Сӧмын [[1960]]-ӧд вояс пансигӧн вӧлі кыпӧдӧма кык судтаа выль школа, кӧть эськӧ сэтчӧ эз жӧ ставныс тӧрны. [[1978]] воын кыпаліс школалӧн выль здание, кӧні вӧліны: тыр-бура оборудуйтӧм велӧдчан жыръяс, мастерскӧйяс, актӧвӧй да спорт, сёянін, небӧг видзанін да мукӧдтор.

[[1977]] восянь школаса велӧдысьяс пырӧдчӧны «Учитель года» районса конкурсӧ. Вермысьясӧн вӧліны: Е.В. Рябинина, В.И. Старцева, Т.Н. Вишератина, Н.С. Решетихина, Т.Г. Киселёва, Е.В. Мингелене, Э.А. Стахиева, И.А. Попова, Е.В. Степанова, И.А. Ракова, Л.Н. Игнатова, Т.М. Казакова.

[[2013 во]] вылӧ Кӧрткерӧсса школаын уджалісны 101 морт, на лыдын — 69 велӧдысь; велӧдчисны 637 морт. Школаын директоралӧ В.В. Ульянова.

== Школа нимӧдысьяс ==
* Дмитрий Гуляев — боксысь россияса призёр
* Евгений Вишератин — единоборствоясысь Коми Республикаса призёр
* Татьяна Кынева — ориентированиеысь Коми Республикаса призёр
* Иван Мяндин — биатлонысь спорт мастер, лызьӧн котралӧмын спорт мастерӧ кандидат, лызьӧн котралӧмын Коми Республикаса чемпион.

== Ӧшмӧсъяс ==
* [http://komipress.ru/smi/issue.php?id=899993&doc_year=2013 Школа со 170-летней историей // «Звезда» газет, 2013 во, кӧч тӧлысь 13-ӧд лун (рочӧн)]

== Ыстӧдъяс ==
<references/>

[[Категория:Школаяс Коми Республикаын]]
[[Категория:Кӧрткерӧс сикт овмӧдчӧмин]]
