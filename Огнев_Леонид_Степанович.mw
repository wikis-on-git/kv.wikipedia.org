{{Персоналия}}
'''Огнев Леонид Степанович''' ([[1932]]—[[1991]]) — [[коми кыв|коми]] [[Коми гижысьяс анбур серти|гижысь, журналист]]. Сиктса ногӧн — '''Питирак Вань Степ Лёнь'''.

== Олан туй ==
Леонид Огнев чужӧма [[1932 во]]ся [[17 косму|косму тӧлысь 17 лунӧ]] [[Айкатыла]] сикт овмӧдчӧмин улӧ пырысь [[Батурорд (Емдін район)|Батурорд]] [[грезд]]ын. [[1952 во]]ын Педучилишӧ помалӧм бӧрын сэні жӧ во уджалӧма серпасасьны велӧдысьӧн. Сэсся уджысь орӧдчытӧг велӧдчӧма [[Коми канмуса педагогика институт]]ысь физика-математика пакультетын. Помалӧм бӧрас велӧдӧма [[Изьва район]]са [[Кельчиюр (Изьва район)|Кельчиюр]] сиктын математика. [[1968 во]]ын вуджӧма семьянас овны чужан [[Емдін район]]ас да кызь во зільӧма «Вперёд» районса газетын.

Кулӧма [[1991 во]]ся [[3 ода-кора|ода-кора тӧлысь 3 лунӧ]] лёк пыкӧсысь.

== Гижан удж ==
Шмонитана висьтъяс босьтчӧма гижны Кельчиюрса школаын уджалігӧн. Тайӧ кадся олӧмсӧ серпасалӧма «Сиктса велӧдысь» повесьтын. Кык небӧг йӧзӧдӧм бӧрын заводитӧма журналиставны.

Леонид Огнёв гижӧма уна висьт, фельетон, мойд да кывбур. Йӧзӧдчӧма [[Войвыв кодзув (журнал)|«Войвыв кодзув»]] да [[Чушканзі (журнал)|«Чушканзі»]] журналъясын, [[Коми му (газет)|«Югыд туй»]] да «Красное знамя» газетъясын. Сылӧн петӧма «Татчӧ быдмасны дзоридзьяс» ([[1960 во|1960]]), «Нюм» ([[1967 во|1967]]), «Пӧсь кӧлӧбъяс» ([[1994 во|1994]]) небӧгъяс, висьтъяссӧ йӧзӧдӧмаӧсь и сборникъясын.

Тшӧкыда гижлӧма ёсь гижӧдъяс да фельетонъяс пӧръясьысь вузасьысьяс, дышъяс да бюрократъяс йылысь. «Менам олӧм – менам гаж. Моя жизнь – моя радость» небӧгӧ пырӧма 19 фельетон, на лыдын аслыспӧлӧсӧн лоӧ «Люксуй, привет».

«Я ли не работал» комедия-драмаын кыпӧдӧма юысь йӧзлӧн семьяын йитӧд йылысь.

[[2017 во]]ын гижысьлӧн ичӧтджык вокыс, Вячеслав Огнев, дасьтӧма Л.С. Огнев гижӧдъяса «Менам олӧм — менам гаж. Моя жизнь — моя радость» небӧг, кытчӧ пыртӧма 100 сайӧ гижӧд. Сэтчӧ чукӧртӧма повесьтъясыс, висьтъясыс, пьесаясыс, статьяяс, кывбуръяс, юморескаяс, фельетонъяс [[коми кыв|комиӧн]] да [[роч кыв|рочӧн]], мый вӧлі йӧзӧдӧма бӧръя 40 во чӧжыс сборникъясын, журналъясын да газетъясын. Содтӧма небӧгас и йӧзӧдтӧм уджъяс да отзывъяс, казьтылӧмъяс, дневникысь пасйӧдъяс, карикатураяс, гортса аркивысь снимокъяс.

== Небӧгъяс ==
* ''Огнев Л.С.'' Татчӧ быдмасны дзоридзьяс: повесьт. — [[Сыктывкар]]: [[Коми небӧг лэдзанін|Коми книжнӧй издательство]], [[1960 во|1960]]. — 64 л.б. 
* ''Огнев Л.С.''  Нюм: висьтъяс. — [[Сыктывкар]]: [[Коми небӧг лэдзанін|Коми книжнӧй издательство]], [[1967 во|1967]]. — 48 л.б. 
* ''Огнев Л.С.'' Пӧсь кӧлӧбъяс: теш, гаж, серам. — [[Сыктывкар]]: [[Коми небӧг лэдзанін|Коми книжнӧй издательство]], [[1994 во|1994]]. — 68 л.б.
* ''Огнев Л.С.'' Менам олӧм — менам гаж. Моя жизнь — моя радость. Повесьтъяс, пьесаяс, висьтъяс, фельетонъяс, статьяяс, мойдъяс, кывбуръяс, казьтылӧмъяс / [Лӧсьӧдіc Огнев В.С.]. — [[Сыктывкар]], [[2017 во|2017]]. — 528 л.б. (комиӧн и рочӧн)

== Ӧшмӧсъяс ==
* Календарь знаменательных и памятных дат Республики Коми на 2002 год. — [[Сыктывкар]], [[2001]]. — С. 17—18.
* [http://wiki.komikyv.org/index.php/%D0%9E%D0%B3%D0%BD%D0%B5%D0%B2_%D0%9B%D0%B5%D0%BE%D0%BD%D0%B8%D0%B4_%D0%A1%D1%82%D0%B5%D0%BF%D0%B0%D0%BD%D0%BE%D0%B2%D0%B8%D1%87 FU-lab сайтын Л.С. Огневлӧн гижӧдъяс йылысь]
* [http://www.nbrkomi.ru/page/3170 Коми республикаса национальнӧй небӧгаин]
* [https://komiinform.ru/news/88876/ Сьӧкыд здукӧ горӧдліс сьывны // «Комиинформ» юӧр сетан агентство (2012.04.26 лун, комиӧн)]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Айкатыла сикт овмӧдчӧмин]]
[[Категория:Чужисны 1932 воын]]
[[Категория:Кулісны 1991 воын]]
