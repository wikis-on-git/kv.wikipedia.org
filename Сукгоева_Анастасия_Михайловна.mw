{{Персоналия}}
'''Сукгоева Анастасия Михайловна''' ([[1982-ӧд во|1982]]) — челядьлы [[коми кыв|комиӧн]] да [[роч кыв|рочӧн]] [[Коми гижысьяс анбур серти|гижысь]].

== Олан туй ==
Анастасия Сукгоева чужӧма [[Сыктывдін район]]са [[Сёська (Сыктывдін район)|Сёськаын]] [[1982-ӧд во]]ся [[кӧч тӧлысь 17-ӧд лун]]ӧ. Помалӧма И.А. Куратов нима Сыктывкарса 1-дза номера гуманитарно-педагогическӧй колледжысь социально-юридическӧй юкӧн, Москваса финансово-юридическӧй академиялысь Киров филиал «юриспруденция» специальносьт серти (уджысь орӧдчытӧг).<ref>''Сметанина В.'' Пӧчӧ кудлӧн гусятор // Йӧлӧга. 2018. 52 №. Ӧшым тӧлысь 28-ӧд лун.</ref> Олӧ Сыктывкарын, уджалӧ антимонопольнӧй службаын. 

== Гижан удж ==
Анастасия Сукгоева гижӧ [[роч кыв|рочӧн]] да [[коми кыв|комиӧн]] кывбуръяс да проза, ёнджыкасӧ челядьлы. Гижны босьтчӧма медводз комиӧн школаас велӧдчигӧн на, но кывкутӧмӧн кутчысьӧма гижан уджас мамӧн лоӧм бӧрын.<ref>[https://komiinform.ru/news/174959 В Сыктывкаре среди зимы презентовали «Цветущего ежика» (2019.01.20 лун; рочӧн)]</ref> «Лестукъясысь вурӧм эшкын» — медводдза висьт, кодӧс гижӧма верстьӧлы ([[2017-ӧд во|2017]]).

Гижӧдъясыс петавлӧмаӧсь [[Би кинь (журнал)|«Би кинь»]], [[Войвыв кодзув (журнал)|«Войвыв кодзув»]], [[Радуга (журнал)|«Радуга»]] да [[Арт (журнал)|«Арт»]] республикаса журналъясын, «Сибирячок», «Мурзилка», «Север», «Волга-XXI век» да «Чердобряк» журналъясын, челядьлы «Эжвинские искорки» чукӧрын, «Формаслов» да «Электронные пампасы» электроннӧй журналъясын.

Медводдза небӧгыс петӧма роч кывйӧн «Цветущий ёжик» ним улын [[2018-ӧд во]]ын. Мӧд небӧгыс йӧзӧдӧма комиӧн — «Вильыш Урпи» ([[2019-ӧд во|2019]]). Челядьлы гижысьӧс казялісны москваса небӧг лэдзанінъяс, и авторлӧн ӧта-мӧд бӧрас петіс некымын выль небӧг: «Маленький единорог» ([[2020-ӧд во|2020]]), «Шалость не удалась, или История о том, как я стал послушным» ([[2020-ӧд во|2020]]), «По улицам ехал большой чемодан» ([[2021-ӧд во|2021]]), «Попробуй отбери» ([[2021-ӧд во|2021]]), «Витя и домовёнок» ([[2022-ӧд во|2022]]).

[[2018-ӧд во]]ын шедӧдӧма [[Лужиков Александр Михайлович|Александр Лужиков]] нима литературнӧй премия. Пырӧдчылӧма «Хрустальный родник» VIII ставроссияса литературнӧй конкурс-фестивальӧ да «Литературное творчество для детей: стихи» нимпасын лоӧма лауреатӧн.<ref>[[Нестерова Алёна Николаевна|''Нестерова А.'']] Мыйла ботинкилы кыв? // Йӧлӧга. 2019. 4 №. Тӧвшӧр тӧлысь 25-ӧд лун.</ref>

Пырӧдчылӧма челядьлы том гижысьяслы семинарӧ (Фонд СЭИП, [[2019-ӧд во|2019]]), Россияса, СНГ-са да суйӧрсайса  том гижысьяслӧн «Липки» войтыркостса форумӧ ([[2019-ӧд во|2019]]), Россияса гижысь котырлӧн том литераторъяслы «Химки» совещанньӧӧ ([[2020]], [[2021]]), челядь гижысьялӧн «Как хорошо уметь писать...» фестивальӧ ([[2020-ӧд во|2020]]), вуджӧдчысьялӧн семинарӧ ([[2020-ӧд во|2020]], Фонд СЭИП).

А.М. Сукгоева — Россияса челядьлы гижысьяслӧн котырӧ пырысь (ТО ДАР), челядьлы гижысьялӧн «Мыхухоль» гуся орденӧ пырысь. [[2021-ӧд во]]сянь [[Коми гижысь  котыр|Россияса гижысь котырӧ]].

== Небӧгъяс ==
=== Комиӧн ===
* ''Сукгоева А.'' Выльыш Урпи. — [[Сыктывкар]]: [[Коми гижысь котыр|Коми Республикаса гижысь котыр]], [[2019-ӧд во|2019]]. — 32 л.б.

=== Рочӧн ===
* ''Сукгоева А.'' Цветущий ёжик. — [[Сыктывкар]], [[2018-ӧд во|2018]]. («Народная библиотека» серия)
* ''Сукгоева А.'' Маленький единорог / Худ. М. Комарова. — [[Москва]]: Изд-во «Стрекоза», [[2020-ӧд во|2020]]. — 24 с. (Серия «Ароматные книги»)
* ''Сукгоева А.'' Шалость не удалась, или История о том, как я стал послушным / Худ. Ев. Радостева. — [[Москва]]: Изд-во «Феникс-Премьер», [[2020-ӧд во|2020]]. — 48 с. (Серия «Сказочное детство») <ref>[https://www.labirint.ru/books/777528/ «Лабиринт» сайт (рочӧн)]]</ref>
* ''Сукгоева А.'' По улицам ехал большой чемодан / Худ. Ел. Кураш. — [[Сыктывкар]]: Изд-во «Титул», [[2021-ӧд во|2021]]. <ref>[https://ourreg.ru/2021/06/29/v-syktyvkare-vyshli-stihi-komi-pojetessy-s-illjustracijami-hudozhnicy-iz-sibiri/ «Регион» журнал (рочӧн)]</ref>
* ''Сукгоева А.'' Попробуй отбери / Худ. Ев. Соловьева. — [[Москва]]: Изд-во «Стрекоза», [[2021-ӧд во|2021]]. — 48 с. (Серия «Детская художественная литература»)<ref>[https://www.labirint.ru/books/831588/ «Лабиринт» сайт (рочӧн)]</ref>
* ''Сукгоева А.'' Витя и домовёнок / Худ. Ек. Комракова. — [[Москва]]: Изд-во «Аквилегия-М», [[2022-ӧд во|2022]]. — 64 с.<ref>[https://akvil.net/product/vitya-i-domovyonok/ Изд-во «Аквилегия-М»]</ref>

=== Удмурт кывйӧн ===
* ''Сукгоева А.'' Кытын будэ марьямоль? / Пер. с коми языка Вл. Коткова. — Ижкар, [[2020-ӧд во|2020]]. ([[удмурт кыв|удмурт кывйӧн]])

== Ӧшмӧсъяс ==
* ''Сукгоева А.'' Висьтышта ас йылысь // [[Войвыв кодзув (журнал)|«Войвыв кодзув»]]. [[2017-ӧд во|2017]]. — 11 №. — Л.б. 45.
* [http://wiki.komikyv.org/index.php/%D0%A1%D1%83%D0%BA%D0%B3%D0%BE%D0%B5%D0%B2%D0%B0_%D0%90%D0%BD%D0%B0%D1%81%D1%82%D0%B0%D1%81%D0%B8%D1%8F_%D0%9C%D0%B8%D1%85%D0%B0%D0%B9%D0%BB%D0%BE%D0%B2%D0%BD%D0%B0 Сукгоева Анастасия Михайловна йылысь]
* <ref>[В Сыктывкаре пройдёт презентация детской книги // С.Я. Маршак нима челядьлы Коми Республикаса вужвойтырлӧн небӧгаин сайт (2021.10.07-ӧд лун; рочӧн)]</ref>

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1982 воын]]
[[Категория:Чужисны кӧч тӧлысь 17-ӧд лунӧ]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Сёська сикт овмӧдчӧмин]]
