{{Персоналия}}
[[Файл:Юшков Г.А.jpg|250 px|right|thumb|Юшков Геннадий Анатольевич (1932-2009) – коми гижысь]]

'''Юшков Геннадий Анатольевич''' (комиӧн '''Толь Гень''', [[1932]]–[[2009]]) – [[коми кыв|коми]] [[коми гижысьяс анбур серти|гижысь]], [[Коми Республикаса нимйӧза гижысь]] ([[1991]]), Россияса культураын нимӧдана уджалысь ([[2000]]), Коми Республикаса Почёта гражданин.

== Олан туй ==
Геннадий Юшков чужӧма [[1932 во]]ся [[14 рака|рака тӧлысь 14-ӧд лунӧ]] [[Сыктывдін район]]ын [[Час (Сыктывдін район)|Час сикт овмӧдчӧминса]] [[Сітбар (Сыктывдін район)|Сітбар]] [[грезд]]ын. Велӧдчӧма Сітбар да Час сиктса да 12–ӧд номера Сыктывкарса школаясын. Уджалӧма Коми республикаса радиокомитетын.

[[1953]]–[[1958 во]]ясӧ велӧдчӧма М. Горький нима Литературнӧй институтын. [[1958 во]]сянь уджалӧма Коми АССР–са гижысь котырын литконсультантӧн, [[Войвыв кодзув (журнал)|«Войвыв кодзув»]] журналын кывкутысь секретарӧн.

[[1978]]–[[1992 во]]ясӧ веськӧдлӧма [[Коми гижысь котыр|Коми АССР–са гижысь котырӧн]].

Кулӧма [[2009 во]]ся [[20 ода-кора|ода-кора тӧлысь 20-ӧд лунӧ]] Сыктывкарын, гуалӧма Гӧрд Затонса шойнаын.<ref>[http://komiinform.ru/news/56424/ Республика Коми понесла невосполнимую утрату: скончался классик коми литературы Геннадий Юшков // «Комиинформ» юӧр сетан агентство (2009.05.21 лун; рочӧн)]</ref>

== Гижан удж ==
Геннадий Юшков тӧдса кыдз поэт, прозаик да драматург. Медводдза «Мирлӧн асыв» кывбурсӧ йӧзӧдліс [[1952]]–ӧд воын «Войвыв кодзув» журналын. [[1959]]–ӧд воӧ петіc «Медводдза сёрни» кывбур чукӧр. Сэсся сьӧрсьӧн–бӧрсьӧн йӧзӧдіс «Сӧстӧм дӧрӧм», «Сьӧлӧм петас», «Кывбуръяс» да мукӧд небӧг.

Зэв уна кывбур вылӧ лӧсьӧдӧма сьыланкыв: «Маръямоль», «Коми ань» и с.в.

Уна во чӧж Коми республикаса драма да Коми Республикаса вужвойтырлӧн шылада-драмаа театръяслӧн сценаяс вылын петкӧдлӧны «Сизимӧд председатель» ([[1958]]), «Макар Васька – сиктса зон» ([[1963]]), «Кыськӧ тай эмӧсь» ([[1969]]) пьесаяс серти спектакльяс.

Аслас висьтьясын да повесьтъясын, «Чугра» ([[1981]]), «Рӧдвуж пас» ([[1988]]), «Бива» ([[1999]]) романъясын гижысь шыӧдчӧ йӧзкост олӧмын меддонатор дорас, восьтӧ коми мортлысь аслыспӧлӧс мывкыдлунсӧ.

Г. Юшковлысь гижӧдъяссӧ вуджӧдӧма роч да мукӧд кывйӧ.

[[1961 во]]сянь [[Коми гижысь котыр|СССР–са гижысь котырӧ]] пырысь.

== Небӧгъяс ==
=== Бӧрйӧм гижӧдъяс ===
* Юшков Г.А. Бӧрйӧм гижӧдъяс. Т. 1. – [[Сыктывкар]], [[2001]].
* Юшков Г.А. Бӧрйӧм гижӧдъяс. Т. 2. – [[Сыктывкар]], [[2001]].
* Юшков Г.А. Бӧрйӧм гижӧдъяс. Т. 3. – [[Сыктывкар]], [[2001]].
* Юшков Г.А. Чукӧсты, Коми му, чукӧсты: Статья, пьесаяс, сьыланкывъяс, кывбуръяс. – [[Сыктывкар]], [[2010]].

=== Романъяс ===
* Юшков Г.А. Чугра: роман / Пер. с коми Луизы и Александра Рекемчук. – [[Москва]]: Современник, [[1981]]. – 429 с.
* Юшков Г.А. Рӧдвуж пас. – [[Сыктывкар]], [[1988]].
* Юшков Г.А. Чугра: роман. – [[Москва]], [[1989]].
* Юшков Г.А. Бива. – [[Сыктывкар]], [[1999]].

=== Повесьтъяс да висьтъяс ===
* Юшков Г.А. Югыд вой, кӧка вой. – [[Сыктывкар]], [[1975]].
* Юшков Г.А. Ловъя лов. – [[Сыктывкар]], [[1979]].
* Юшков Г.А. Маршрут. – [[Сыктывкар]], [[1986]].

=== Пьесаяс ===
* Юшков Г.А. Озорник. – [[Сыктывкар]], [[1963]].
* Юшков Г.А. Куим теш. – [[Сыктывкар]], [[1970]].
* Юшков Г.А. Тешкодь сикт. – [[Сыктывкар]], [[1985]].

=== Кывбур чукӧръяс ===
* Юшков Г.А. Медводдза сёрни. – [[Сыктывкар]], [[1959]].
* Юшков Г.А. Олӧм шыяс. – [[Сыктывкар]], [[1962]].
* Юшков Г.А. Сӧстӧм дӧрӧм. – [[Сыктывкар]], [[1965]].
* Юшков Г.А. Олӧмыд олӧм на. – [[Сыктывкар]], [[1965]].
* Юшков Г.А. Сьӧлӧм петас. – [[Сыктывкар]], [[1967]].
* Юшков Г.А. Аски лоӧ мича. – [[Сыктывкар]], [[1972]].
* Юшков Г.А. Кывбуръяс. – [[Сыктывкар]], [[1973]].
* Юшков Г.А. Вильыш войтыр. – [[Сыктывкар]], [[1974]].
* Юшков Г.А. Бур йӧз водзын. – [[Сыктывкар]], [[1984]].
* Юшков Г.А. Му выв олысь. – [[Сыктывкар]], [[1991]].

=== Челядьлы ===
* Юшков Г.А. Ачым тӧда. – [[Сыктывкар]], [[1961]].
* Юшков Г.А. Вӧрса дед да Миша. – [[Сыктывкар]], [[1964]].
* Юшков Г.А. Зоопаркын. – [[Сыктывкар]], [[1969]].
* Юшков Г.А. Вильыш войтыр. – [[Сыктывкар]], [[1974]].
* Юшков Г.А. Тыра пестер. – [[Сыктывкар]], [[1980]].
* Юшков Г.А. Тешкодь сикт. – [[Сыктывкар]], [[1985]].
* Юшков Г.А. Кӧч во. – [[Сыктывкар]], [[1990]].
* Юшков Г.А. Коми горӧн серам сорӧн. – [[Сыктывкар]], [[1994]].
* Юшков Г.А. Тӧла додь. – [[Сыктывкар]], [[2000]].
* Юшков Г.А. Ыджыд гаж. – [[Сыктывкар]], [[2006]].

=== Роч кыв вылӧ вуджӧдӧмӧн ===
* Юшков Г.А. Хлеб Ильича. – [[Сыктывкар]], [[1961]]; [[1966]].
* Юшков Г.А. Сказание о Севере. – [[Москва]], [[1963]].
* Юшков Г.А. Так и надо, Юля. – [[Москва]], [[1963]].
* Юшков Г.А. Ясное эхо тайги: книга стихов. – [[Сыктывкар]]: [[Коми небӧг лэдзанін|Коми кн. изд-во]], [[1970]]. – 126 с.
* Юшков Г.А. Женщина из села Вилядь. – [[Москва]], [[1972]].
* Юшков Г.А. Право на жизнь. – [[Москва]], [[1975]].
* Юшков Г.А. Иван-чай с белыми цветами. – [[Москва]], [[1976]].
* Юшков Г.А. Живая душа. – [[Москва]], [[1978]].
* Юшков Г.А. Живая душа. – [[Москва]], [[1980]].
* Юшков Г.А. Сказание о Севере. – [[Москва]], [[1984]].
* Юшков Г.А. Родовой знак. – [[Сыктывкар]], [[1996]].
* Юшков Г.А. Заячий год / Пер. [[Габова Елена Васильевна|Е.Габовой]]. – [[Сыктывкар]], [[1996]].

== Общественнӧй да партийнӧй удж ==
Геннадий Юшков ыджыд пай пуктіс Коми Республикаса общественнӧй олӧмӧ, коми йӧзлысь правояс дорйӧмӧ. [[1989]] вося [[ӧшым тӧлысь]] сійӧс вӧлі бӧрйӧма [[Коми войтыр (ӧтмунӧм)|«Коми котыр»]] веськӧдлысьӧн, коді сэки шусис «Коми войтырӧс сӧвмӧдан комитет».

Г.А. Юшковӧс некымынысь бӧрйылісны Коми АССР-са Вылыс Сӧветӧ депутатӧн: 8 ([[1971]]–[[1975]]), 9 ([[1975]]–[[1980]]) да 10 созывӧ ([[1980]]–[[1985]]); веськӧдліс йӧзкостса велӧдӧм серти постояннӧй комиссияӧ.

== Наградаяс ==
* [[И.А. Куратов нима Коми АССР–са канму премиа]] босьтысь ([[1974]])
* РСФСР гижысь котырса премиа босьтысь ([[1982]])
* [[Почёт орден (СССР)|«Почёт пас»]] орден ([[1984]])
* [[Коми Республикаса нимйӧза гижысь|«Коми Республикаса нимйӧза гижысь»]] почёт ним ([[1991]])
* [[Россияса культураын нимӧдана уджалысь]] ним ([[2000]])
* «Сыктывкарса почётнӧй гражданин» ним ([[2003]])
* Коми Республикаса Почёта гражданин

== Паметь ==
* «Маръямоль» сьылан да театральнӧй конкурс-фестиваль ([[Сыктывкар]], [[2007]], рака тӧлысь 1–4 лунъяс).
* «Маръямоль» сьылан да театральнӧй конкурс-фестиваль ([[Сыктывкар]], [[2012 во|2012]], рака тӧлысь 14–18 лунъяс).

== Ӧшмӧсъяс ==
* [[Лимерова Валентина Александровна|''Лимерова В.А.'']] Юшков Геннадий Анатольевич // Литература Коми: словарь школьника / Сост. В.Н. Головина, В.А. Лимерова. – [[Сыктывкар]], [[2007]]. – С. 336–338.
* [[Мартынов Валерий Иванович|''Мартынов В.И.'']] Литературы земли Коми. Биобиблиографический словарь-справочник. – [[Сыктывкар]]: [[Эскӧм (небӧг лэдзанін)|Эскӧм]], [[2000]]. – С. 221-222.
* ''Юшков Г.А.'' Не хочу никого обидеть // [[Республика (газет)|Республика]], [[2007]]. 16 марта, № 46.
* ''Юшков Г.А.'' Библиографический указатель / Сост. Е.М. Дёмина. – [[Сыктывкар]], [[2004]]. – 92 с.
* ''Юшкова Галина''. Тӧдіс олӧмас туйсӧ / [[Войвыв кодзув (журнал)|Войвыв кодзув]], [[2012 во]]. – 3, 4, 6, 7 №№.
* [http://www.komiinform.ru/news/56424/ Республика Коми понесла невосполнимую утрату: скончался классик коми литературы Геннадий Юшков // «Комиинформ» юӧр сетан агентство (2009.05.21 лун; рочӧн)]
* [http://www.nbrkomi.ru/page/1860/ Коми Республикаса Национальнӧй библиотека]
* [http://foto11.com/komi/writer/jushkov.php Г.А. Юшков йылысь]
* [http://www.syktyvkar.komi.com/content/view/267/582/ «Сыктывкар» каркытшлӧн сайт]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Час сикт овмӧдчӧмин]]
[[Категория:Коми Республикаса нимйӧза гижысьяс]]
[[Категория:Коми гижысь котырӧ пырысьяс]]
[[Категория:Коми войтырын водзмӧстчысьяс]]
[[Категория:Коми драматургъяс]]
[[Категория:Чужисны 1932 воын]]
[[Категория:Кулісны 2009 воын]]
[[Категория:Коми Республикаса Почёта гражданинъяс]]
