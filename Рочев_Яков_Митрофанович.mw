{{Персоналия}}
[[Файл:Рочев Я. М.jpg|300 px|right|thumb|Рочев Яков Митрофанович ([[1909]]–[[1977]]) – коми гижысь <ref>[http://www.nbrkomi.ru/page/1855 Рочев Яков Митрофанович Национальнӧй библиотека сайтын]</ref>]]

'''Рочев Яков Митрофанович''' ([[коми]]ӧн — '''Митрук Як'''), [[1909]]–[[1977]]) – [[коми кыв|коми]] [[коми гижысьяс анбур серти|гижысь]], вуджӧдчысь.

== Олан туй==
* [[1909]], [[23 тӧвшӧр|тӧвшӧр тӧлысь 23 лун]] — чужис [[Кардор губерния]]ын Печора уездса Уквавом [[сикт]]ын (ӧні — [[Сосногорск район]]са [[Уквавом (Сосногорск район)|Уквавом]]).
* [[1937]] — помаліс [[Коми канмуса педагогика институт]]ысь кыв да литература факультет.
* [[1937]] — уджаліс велӧдысьӧн [[Абезь (Инта каркытш, грезд)|Абезьын]]. 
* Уджаліс [[Изьва район]]са «Красная Печора» газетын корреспондентӧн.
* [[1953]]—[[1970]] — редактораліс [[Коми небӧг лэдзанін]]ын, вӧлі кывкутысь редакторӧн [[Войвыв кодзув (журнал)|«Войвыв кодзув»]] журналын.
* [[1977]], [[3 кӧч|кӧч тӧлысь 3 лун]] — кувсис [[Сыктывкар]]ын.

== Гижан удж ==
Абезь сиктса школаын велӧдігӧн 1930-ӧд воясӧ Митрук Яклы окота лои видлыны ассьыс вынсӧ и литератураын. Регыд мысти [[Войвыв кодзув (журнал)|«Ордым»]] журналын петісны сылӧн медводдза гижӧдъясыс - кывбуръяс да очеркъяс.

Митрук Яклӧн кывбуръясын пырисны «Великӧй Сталин, водзӧ ну» медводдза кывбур чукӧрӧ ([[1942]]).

[[1938]] восянь Яков Рочев уджалӧ трилогия вылын: «Кык друг» ([[1951]]), «Изьва гызьӧ» ([[1956]]), «Му вежӧм» ([[1967]]). Трилогияысь сетӧма  [[Куратов Иван Алексеевич|И.А. Куратов]] нима Коми АССР-са канму премиа.

«Кык друг» романлысь сюрӧссӧ артмӧдӧны войвывса комияслӧн да [[яран кыв|яранъяслӧн]] кызьӧд нэм пуксяндырся олӧмысь жугыль серпасъяс. Тшыгъялӧм, уджтӧмалӧм, гӧль йӧзлӧн шог пӧдтан юӧм-кодалӧм, кынӧмпӧт вӧсна мырсьӧм, увтыртӧмысь дорйысьны кужтӧмлун — татшӧм «сынӧдын» олӧны романлӧн кык герой: коми кресьтянинлӧн пи Геня Дурикн да кӧр видзысь [[яранъяс|яранлӧн]] пи Вася Манзадей.

[[1973]] воын Яков Рочевлӧн петіс «Паськыд туй вылӧ» повесьт, сійӧ тэчӧма дневник ногӧн. Ассьыс олан туй восьтігмоз, гижысь тӧдмӧдӧ Коми муын да став страна пасьта мунысь вежсьӧмъясӧн.

Рочевлысь гижӧдъяссӧ вуджӧдӧма [[роч кыв|роч]] да [[украина кыв|украина]] кывъяс вылӧ. Сійӧ тӧдса кыдзи  [[Толстой Лев Николаевич|Лев Толстой]], [[Чехов Антон Павлович|Антон Чехов]], Аркадий Гайдар, Борис Полевойлысь гижӧдъяссӧ вуджӧдысь.

[[1942]]-ӧд восянь СССР-са Гижысь котырӧ пырысь.

== Небӧгъяс ==

=== Комиӧн ===

=== Роч кыв вылӧ вуджӧдӧмӧн ===
* Два друга: роман / [пер. с коми яз. А. Дмитриевой и автора]. — [[Сыктывкар]]: [[Коми небӧг лэдзанін|Коми книжное издательство]], [[1969]]. — 414 с.

== Наградаяс ==
* [[Куратов Иван Алексеевич|И.А. Куратов]] нима Коми АССР-са канму премиа босьтысь.
* «Коми АССР-са наукаын да культураын нимӧдана уджалысь» ([[1969]]).
* «Почёт пас» орден.

== Паметь ==

== Ӧшмӧсъяс ==
* [http://www.nbrkomi.ru/page/1855/ Рочев Яков Митрофанович]
* http://foto11.com/komi/writer/rochev.php
* [[Мартынов Валерий Иванович|''Мартынов В.И.'']] Рочев Яков Митрофанович // Литераторы земли Коми: биобиблиографический словарь. — [[Сыктывкар]], [[2000]]. — С. 160-161

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Уквавом сикт овмӧдчӧмин]]
