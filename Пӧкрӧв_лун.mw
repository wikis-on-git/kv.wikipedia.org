'''Пӧкрӧв лун''' ([[роч кыв|роч]]: ''Покро́в'', ''Покрова́'') — коми йӧзкостса календарын лун, пасйӧны [[14 йирым|йирым тӧлысь 14-ӧд лунӧ]].

== Сура гаж ==
Пӧкрӧв лун — крам празьник [[Лётма (Койгорт район)|Лётмаын]] ([[Грива (Койгорт район)|Грива]]), [[Керӧс (Абъячой сикт овмӧдчӧмин)|Керӧсын]] ([[Абъячой]]).

== Эскӧмъяс ==
Пӧкрӧв лыддьысьö тӧвся празьникӧн, сы кежлӧ виччысьӧны нин лым усьӧм. Шуӧны, мый Пӧкрӧв бӧрын лым оз нин сыв. Рочыштӧмӧн коми йӧзыд шулӧмаӧсь: «''Вся земля снежком покроется''». Олысьяс вуджӧны гожся керкаысь тӧвся керкаӧ, а вӧвъяссӧ йӧртӧны гидйӧ.

Пӧкрӧвӧдз уджалӧны тулысын ([[Благовешенньӧ]] лунӧ) медалӧм йӧз — казакъяс. Шуӧны: «''Пришел Покров, казакам срок''».

Нывъяс Пӧкрӧвсянь чукӧртчӧны печканъясӧн кодлӧнкӧ керкаас печкыны.

Пӧкрӧвсянь вӧралысьяс дасьтысьӧны, медым медводдза лым бӧрын мунны [[ур]] кыйны.

Коми традицияын Пӧкрӧв бӧрын ворсӧны кӧлысьяс. Том и пӧрысь нывъяс вичкоын шыӧдчӧны Ен-Мам дорӧ, медым сiйӧ вевттяс налысь юрсӧ кокошникӧн, и найö вермасны петны верӧс сайӧ: «''Святая Мати Богородица, покрывай и закрывай штопнӧй кокошникӧн, зарни кокошникӧн''!»

== [[Примета]] ==
* Тӧлыс кӧ асыввывсянь — тӧлыс кӧдзыд лоӧ.
* Пӧкрӧв субӧтыс кӧ кушӧн воас, и Митрей субӧтыс кушӧн воас.

== Öшмöс ==
* Коми календар. 2009 во / Лöсьöдiс ''Öльöш Рассыхаев''. — [[Сыктывкар]], [[2008]].

== Ыстӧдъяс ==
<references/>

[[Категория:Йӧзкостса календар]]
