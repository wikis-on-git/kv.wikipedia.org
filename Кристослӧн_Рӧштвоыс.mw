'''Рöштво''' ({{lang-ru|Рождество Христово}}) - православнöй вичкоса гаж, пасйöны [[7 тӧвшӧр|тöвшöр 7-öд лунö]].

== Эскöмъяс ==
'''Рöштвосянь''' [[Ва вежöдан лун]]öдз кадколастсö шуöны [[Вежадыр]] (Эжва вожын), '''Вежа пöра''' (Изьва вожын), '''Светтьö''' (Луздор вожын). Тайö лунъясас оз позь печкыны, тшöтшöдны гыж, шырсьыны, пеславны кöлуй. Шуöны, кутан кö та кадö печкыны, [[кутир-катир]]ыс дзугас став печкан уджтö, либö [[куття]]ыс сiталас да кудзалас кудель вылад. Печкантö оз позь кольны сёр вылö.

== Ворсöм ==
'''Рöштвосянь''' кык [[вежон]] чöж (кöнсюрö – сöмын öти вежон) ворсöны [[шегйöн ворсны|ыж шегйöн]]. Эскöны, мый татшöм ногöн позьö содтыны [[ыж]]лысь лыдсö.

== Челядьöс повзьöдлöм ==
Йöзыс чайтöны, мый тайö лунъясас ветлöдлöны «[[куття]]яс», кодъясöн повзьöдлöны челядьöс: «водз игнасьöй, куттяяс мед оз пырны». Челядьсö оз лысьтны рытъяснас лэдзны ывлаö.

== Тшыкöдчöм ==
Йöзыс эскöны, мый лёк вынъяс вермöны пырны картаö да тшыкöдны [[мöс]]тö, кодлöн сэсся вошö [[йöв|йöлыс]]. Медым видзчысьны лёкторйысь, кöзяйка пернапасалö керка-карта öдзöсъяс, лыддьö молитва.

== Куття-войса ==
Шуöны, мый '''Рöштвоöдз''' колö быдлаысь бус чышкавны. Оз кö чышкавны, сэтчö овмöдчö «'''куття-войся'''» (''куття'', ''кити-коти'', ''куття-даддя'', ''шора'', ''куль'', ''шы пуляк''). Йöзыслöн чайтöм серти, куттяяс петöны ваысь, сэтчö жö вермасны кыскыны йöзсö.

== Войпук ==
Том йöз чукöртчывлöны [[войпук]]ъяс вылö, кöнi гажöдчöны – сьылöны, йöктöны, ворсöны. [[Емва]] вожса сиктъясын войпук дырйи ворсöны «Приятель» да «Старик» [[ворсöм]]ъясöн.

Кругöн йöктiгöн сьывлöны «Из-за лесу», «Дай, дай, сваття», «Да сьылiм, сьылiм, сьылiм» да «Тшуи» [[сьыланкыв]]ъяс.

== Öшмöс ==
* Коми календар. 2009 во / Лöсьöдiс ''Öльöш Рассыхаев''. Сыктывкар, 2008.

[[Категория:Йӧзкостса календар]]
