'''Рӧштво''' ({{lang-ru|Рождество Христово}}) - православнӧй вичкоса гаж, пасйӧны [[7 тӧвшӧр|тӧвшӧр 7-ӧд лунӧ]].

== Эскӧмъяс ==
'''Рӧштвосянь''' [[Ва вежӧдан лун]]ӧдз кадколастсӧ шуӧны [[Вежадыр]] (Эжва вожын), '''Вежа пӧра''' (Изьва вожын), '''Светтьӧ''' (Луздор вожын). Тайӧ лунъясас оз позь печкыны, тшӧтшӧдны гыж, шырсьыны, пеславны кӧлуй. Шуӧны, кутан кӧ та кадӧ печкыны, [[кутир-катир]]ыс дзугас став печкан уджтӧ, либӧ [[куття]]ыс сіталас да кудзалас кудель вылад. Печкантӧ оз позь кольны сёр вылӧ.

== Ворсӧм ==
'''Рӧштвосянь''' кык [[вежон]] чӧж (кӧнсюрӧ – сӧмын ӧти вежон) ворсӧны [[шегйӧн ворсны|ыж шегйӧн]]. Эскӧны, мый татшӧм ногӧн позьӧ содтыны [[ыж]]лысь лыдсӧ.

== Челядьӧс повзьӧдлӧм ==
Йӧзыс чайтӧны, мый тайӧ лунъясас ветлӧдлӧны «[[куття]]яс», кодъясӧн повзьӧдлӧны челядьӧс: «водз игнасьӧй, куттяяс мед оз пырны». Челядьсӧ оз лысьтны рытъяснас лэдзны ывлаӧ.

== Тшыкӧдчӧм ==
Йӧзыс эскӧны, мый лёк вынъяс вермӧны пырны картаӧ да тшыкӧдны [[мӧс]]тӧ, кодлӧн сэсся вошӧ [[йӧв|йӧлыс]]. Медым видзчысьны лёкторйысь, кӧзяйка пернапасалӧ керка-карта ӧдзӧсъяс, лыддьӧ молитва.

== Куття-войса ==
Шуӧны, мый '''Рӧштвоӧдз''' колӧ быдлаысь бус чышкавны. Оз кӧ чышкавны, сэтчӧ овмӧдчӧ «'''куття-войся'''» (''куття'', ''кити-коти'', ''куття-даддя'', ''шора'', ''куль'', ''шы пуляк''). Йӧзыслӧн чайтӧм серти, куттяяс петӧны ваысь, сэтчӧ жӧ вермасны кыскыны йӧзсӧ.

== Войпук ==
Том йӧз чукӧртчывлӧны [[войпук]]ъяс вылӧ, кӧні гажӧдчӧны – сьылӧны, йӧктӧны, ворсӧны. [[Емва]] вожса сиктъясын войпук дырйи ворсӧны «Приятель» да «Старик» [[ворсӧм]]ъясӧн.

Кругӧн йӧктігӧн сьывлӧны «Из-за лесу», «Дай, дай, сваття», «Да сьылім, сьылім, сьылім» да «Тшуи» [[сьыланкыв]]ъяс.

== Ӧшмӧс ==
* Коми календар. 2009 во / Лӧсьӧдіс ''Ӧльӧш Рассыхаев''. Сыктывкар, 2008.

[[Категория:Йӧзкостса календар]]
