[[Файл:Чисталёв В.Т.jpg|250 px|right|thumb|Чисталёв Тима Вень (1890–1939) – коми гижысь, вуджӧдчысь, велӧдысь]]
[[Файл:Чисталёв В.Т. 1.jpg|250 px|right|thumb|Чисталёв Тима Вень да небӧг]]

'''Тима Вень''' ({{lang-ru|Чисталёв Вениамин Тимофеевич}}) ([[1890 во|1890]]–[[1939]]) – нималана [[коми гижысьяс анбур серти|коми гижысь]], поэт, [[коми литература]]са классик, вуджöдчысь, велöдысь.

==Олан туй==
* [[1890]], [[20 йирым|йирым 20 лун]] – чужис [[Вӧлӧгда]] [[губерния]]ысь [[Усть-Сысольск]] [[уезд]]са [[Помöсдiн]] [[вӧлӧсьт]]ын (ӧні – [[Коми республика]]ысь [[Кулӧмдін район]]са [[Помӧсдін (Кулӧмдін район)|Помӧсдін]] [[сикт]]).
* Велöдчис медводз Помöсдiнса подув школаын, сэсся [[Дереваннӧй]] сиктса второкласснöй школаын. 
* [[1908]] восянь – [[Пожöг]] школаын велöдысь. Медым лоны велöдысьöн, экзаменъяссö сдайтiс экстернöн. Лöсьöдiс [[быдмӧг]]ъяс йылысь небöг да роча-коми [[кывкуд]]. 
* [[1914]] – В.Т. Чисталёвöс босьтiсны сар армияö, кор пансис [[Медводдза мирӧвӧй тыш]]. Служитiс [[Украина]]ын. 
* [[1918]] восянь [[1933]] воöдз неыджыд косталöмöн Тима Вень велöдiс Помöсдiнса школаын. 
* [[1920]]-öд вояс пансигöн Чисталёв В.Т. уджалiс [[Коми небöг лэдзанiн|Коми госиздатын]], редактируйтiс 16 [[небӧг]].
* [[1934]] воын сiйö вöлi сöветскöй гижысьяслöн медводдза Ставсоюзса Съезд делегатöн (воссис [[1934]] вося [[13 моз|моз тöлысь 13 лунö]]). 
* [[1937]] – Тима Веньöс мыжтӧг репрессируйтiсны кыдзи «буржуазнöй идеология пропагандистöс».
* [[1939]], [[13 йирым|йирым 13 лун]] – кувсис [[Вылыс Чов]]са тюрьмаын, дзебаніныс абу тӧдса.
* [[1956]] – кувсьöм бöрас реабилитируйтöма.

==Гижан удж==
Медводдза гижан сямыс – тайö вуджöдöм [[кывбур]]ъяс. Вуджöдiс [[Никитин Иван Саввич|Иван Никитинлысь]] «Песня бобыля» ([[1908]]) да [[Кольцов Алексей Васильевич|Алексей Кольцовлысь]] «Песня старика» ([[1909]]) кывбуръяс. 

[[Медводдза мирӧвӧй тыш]] кадö гижис «Гут да ном» ([[1916]]), «Кöнкö веж турун пöвстын» ([[1917]]) кывбуръяс.

[[Гражданскöй тыш]] пыр мунöм бöрын гижис «1919 во» [[поэма]], «Шог асыв», «Тшыг во», «Сартас би улын» висьтъяс да мукöд.

[[Октябрса революция]]лы 10 во кежлö гижис «[[Ленин Владимир Ильич|Ленин гу дорын]]» ([[1927]]) и «Му вежандыр» ([[1927]]) поэмаяс.

Сылöн поэзияын абу этша конъюнктурнöй кывбур, кодъясöс гижöма сы кадся политика дорйöм могысь: «Кодi гöрд му понда олö?», «Дубинушка», «19-öд во», «Важ олöм колльöдöм», «Том ёртлы», «Олан да вылан, Сöвет Коми му», «Юкмöсö» и мукöд. Татшöм кывбурыс абу этша. Но йöз да туялысьяс казялöны мöд сикас кывбуръяс – найö этшаджыкöсь, дженьыдöсь да мыла кывъяöсь. Найöс тöдö быд коми морт – «Менам кывъясöй», «Потандорса», «Ок, эськö». 

Тима Веньлöн кывбуръясыс матынöсь йöз кост сёрнилань, тайö чери кыйысьяслöн, вöралысьяслöн, нянь быдтысьяслöн сёрни.

«Поэзия артмöм» кывбур ([[1921]]–[[1922]]) гижöма карел-фин эпослöн ритмöн, дженьыд, нёльысь куим визя кывбурöн:

Ог тöд, кодi менö чужтiс, <br />
Кодi быдтiс, вердiс-удiс, <br />
Сьывны-мойдны йöзö дэдзис...<br />

Гашкö, лöзов чöд тусь пиын, <br />
Быдми меöй вöр туй дорын, <br />
Да öктiс кудъяс ветлысь-мунысь. <br />

Гашкö, вöр ты пыдöс ваыс <br />
Вöлi меным потан пыдди, <br />
Чöж-пöткаыс öввö сьывлiс. <br />

Гашкö, вöлi лöня вöрыс... <br />
Меным висьтъяс йöлöгаö <br />
Тöлысь югöр чукöрталiс.<br />

[[1929]] сылöн чужис «Трипан Вась» гижӧд – коми литератураын медбуръяс [[висьтъяс]] лыдысь.

Тима Вень уна вуджöдiс роч да ставмирса литература.

Вöр-ва серпасъяс йылысь да му вылын уджалысьяс йылысь гижис татшöм кывбуръяс, кыдзи: «Тувсов вой» ([[1920]]), «Кайла, видзöдла» ([[1921]]), «Гожöм пом» ([[1922]]), да мукöд. 

Бура тӧдса сылӧн "Изкар", "Ныв сетöм" пьесаясыс.

20–öд воясö Тима Веньлöн гижöдъясыс (кывбуръяс, висьтъяс, очеркъяс) тшöкыда петавлiсны гижöд чукӧръясын, торйöн нин велöдчысьяслы лыддьысян небӧъясын. Шуам, [[1923]] вося [["Выль туйöд"]] хрестоматияын вöлi йӧзӧдöма 21 гижöд.

20–öд вояс мöд джынйын да 30–öд воясö гижысь ёна йӧзӧдчис [["Ордым"]] да [["Ударник"]] журналъясын. Войвывса вöр–ва йылысь, туйвывса пасйöдъяс да öткымын мукöд гижöд петiсны и [["Вöрлэдзысь"]] газетын.

==Фольклор чукӧртысь==
'''Тима Вень''' тӧдса сідзжӧ кыдзи коми фольклор чукӧртысь. 1920-ӧд воясӧ гижаліс коми [[ворсöм]]ъяс, [[пудъясянкыв]]ъяс, [[примета]]яс да [[сьыланкыв]]ъяс. Мыйсюрӧ вӧлі йӧзӧдӧма. Гижӧдъясыс куйлӧны [[Коми республикаса Национальнӧй музей]]ын да [[Коми республикаса национальнӧй архив]]ын.

==Медшöр гижöдъяс==
==Торъя небöгъяс==
* "Изкар" (Важ коми олöмысь нёль торъя драма) ([[1926]]); 
* "Чисталёв Тима Веньлöн гижöдъяc. Воддза книга. Муртöса да муртöстöм лыддьöгъяс" (Сыктывкар, Коми книга лэдзанiн, [[1928]]);
* "Ыджыд висьт" гижöдысь серпасторъяс" (Коми книга лэдзанiн, [[1929]]); 
* "Олöм вояс. Бöрйöмторъяс гижöд чукöрысь. Мöд том" (Коми государственнöй издательство, [[1936]]); 
* "Олöм вояс. Бöрйöм гижöдъяс" (Коми книжнöй издательство, [[1957]]); 
* "Во гöгöр кытшовтöм" (велӧдчысьлы библиотека серияын - Коми книжнöй издательство, [[1959]] да [[1978]] вояс).
* "Менам гора тулыс" (Сыктывкар, [[1980]])
* "Эжва йывса колип" (Сыктывкар, [[2000]])
* "Ния" (1908–1929 воясся гижӧдъяс) / Отв. ред., сост., заключ. ст. [[Лимерова Валентина Александровна|В.А. Лимеровой]]. – Сыктывкар: [[Кола (небӧг лэдзанін)|Изд-во "Кола"]], [[2010]]. – 592 с.

==Öшмöсъяс==
* http://www.emc.komi.com/03/23/020.htm
* http://foto11.com/komi/writer/ven_chistalev.php
* [[Латышева Вера Алексеевна|''Латышева В.А.'']]. Программные стихотворения Вениамина Чисталёва // Литература Коми: словарь школьника. — [[Сыктывкар]], [[2007]]. – С. 305-309.
* [[Дёмин Владимир Николаевич|''Дёмин В.Н.'']] На небе звезда ... – [[Сыктывкар]], [[1995]]. – С. 176-185.
* [[Дёмин Владимир Николаевич|''Дёмин В.Н.'']] Чисталёв Вениамин Тимофеевич // Писатели Коми: биобиблиографический словарь: В 2-х т. – [[Сыктывкар]], [[2001]]. – Т. 2. – С. 407-416. 
* [[Мартынов Валерий Иванович|''Мартынов В.И.'']] Вениамин Тимофеевич Чисталёв // История коми литературы: В 3-х т. – [[Сыктывкар]], [[1980]]. – Т. 2. – С. 195-204. 

[[Категория:Персоналия:Коми]]
[[Категория:Коми гижысь]]

[[fi:Veniamin Tšistaljov]]
[[ru:Чисталёв, Вениамин Тимофеевич]]
