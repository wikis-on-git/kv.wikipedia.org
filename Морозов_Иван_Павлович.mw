{{Персоналия}}
'''Морозов Иван Павлович''' ([[1924-ӧд во|1924]]—[[1987-ӧд во|1987]]) — канму тэчасын да ютырын уджалысь, [[Коми Республикаса веськӧдлысьяслӧн лыддьӧг|КПСС-са Коми обкомын медводдза секретар]] ([[1965-ӧд во|1965]]—[[1987-ӧд во|1987]]). Национальносьт серти [[Коми-Зыряна|коми]].

== Олан туй ==
Иван Морозов чужӧма [[1924-ӧд во]]ся [[кӧч тӧлысь 30-ӧд лун]]ӧ [[Коми (Зыряна) асвеськӧдлан обласьт]]ын [[Усть-Сысольск уезд]]са Межадор вӧлӧсьтын (ӧні — [[Сыктыв район]]са [[Межадор (Сыктыв район)|Межадор]] [[сикт]]). Помалӧма Сыктывкарса медучилишӧ ([[1942]]), Коми АССР-са партийнӧй школа ([[1945]]), КПСС-лӧн Шӧр комитет бердса Вылыс партийнӧй школа ([[1960]]).

[[1942]]—[[1944-ӧд во]]ясӧ [[Айму вӧсна Ыджыд тыш]] вылын.

Уджалӧма фельдшерӧн Рытыв-Печора кӧрт туй вылын. [[1945-ӧд во]]сянь [[Сыктыв район]]са ВКП(б) комитетын инструктор да ВЛКСМ-са медводдза секретар. [[1948-ӧд во]]сянь комсомоллӧн Коми обкомын юкӧнӧн веськӧдлысь, ВКП(б)-лӧн Коми обкомын инструктор.

[[1951-ӧд во]]сянь веськӧдлӧма ВКП(б)-лӧн Вӧркута карса комитетын орготделӧн, [[1953-ӧд во]]сянь — [[Воркута]] карса депутат сӧветын Исполкомӧн веськӧдлысь. 

Кулӧма [[1987-ӧд во]]ся [[косму тӧлысь 26-ӧд лун]]ӧ [[Сыктывкар]]ын. Гулаӧма Шӧр шойнаын.

== Ошканпасъяс ==
* куим [[Ленин орден]] ([[1966]], [[1971]], [[1984]])
* [[Уджвывса Гӧрд Дӧрапас орден]] ([[1973]])
* [[Октябрса революциа орден]] ([[1981]])
* [[Почёт орден (СССР)|«Почёт пас» орден]] ([[1948]])
* Айму Тышлӧн I тшупӧда орден ([[1985]])
* «Народная Республика Болгария» I тшупӧда орденӧн ([[1976]])
* Коми АССР-са народнӧй овмӧсын нимӧдана уджалысь

== Паметь ==
* И.П. Морозов нимӧн шуӧма Сыктывкарын улича.

== Ӧшмӧсъяс ==
* ''Захаров В.'' Морозов Иван Павлович // Республика Коми: Энциклопедия: в 3-х т. — [[Сыктывкар]], [[1999]]. — Т. 2. — С. 297. 

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми АССР-са веськӧдлысьяс]]
[[Категория:Чужисны 1924 воын]]
[[Категория:Чужисны кӧч тӧлысь 30-ӧд лунӧ]]
[[Категория:Кулісны 1987 воын]]
[[Категория:Кулісны косму тӧлысь 26-ӧд лунӧ]]
[[Категория:Айму вӧсна Ыджыд тыш вылӧ ветлысьяс]]
