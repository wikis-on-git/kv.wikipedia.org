{{Персоналия}}
[[Файл:Спиридонов Ю.А. 1.jpg|350 px|right|thumb|Спиридонов Юрий Алексеевич (1938-2010)]]
[[Файл:Спиридонов Ю.А. Бюст.jpg|250 px|right|thumb|Ю.А. Спиридоновлы Искусствояс гимназия водзын бюст (вӧчис Владимир Матюхин 2011 воын)]]
[[Файл:Спиридонов Ю.А. Паметник.jpg|250 px|right|thumb|Ю.А. Спиридоновлы Гӧрд Затонса шойна вылын паметник (2012 во)]]
'''Спиридонов Юрий Алексеевич''' ([[1938]]—[[2010]]) – [[Коми Республикаса Юралысь]] ([[1994]]—[[2001]]), [[Россия Федерацияса Государственнӧй Дума]]са [[депутат]] ([[2003]]—[[2007]]), [[Естественнӧй наукаяслӧн Россияса академия]]ӧ збыльвывса пырысь, [[Горнӧй наукаясса Академия]]ӧ збыльвывса пырысь, экономика наукаясса доктор.

==Олан туй==
Чужӧма [[1938 во]]ся [[1 вӧльгым|вӧльгым тӧлысь 1 лунӧ]] [[Омск обласьт]]са [[Полтавка]] [[сикт]]ын. [[1961 во]]ын помалӧма [[Свердловск]]ын горнöй институт. [[1961]]–[[1964 во]]ясын уджалӧма [[Магаданск обласьт]]ын «Горный» приискын горнöй мастерöн, участокын веськöдлысьöс вежысьöн, медыджыд горнöй мастерöн.

[[1964]]–[[1975 во]]ясӧ – [[Коми АССР]]-ын Ярега управлениеса отделын инженер, участокын начальник, шахтаын веськӧдлысь. [[1975]]–[[1989 во]]ясӧ – [[КПСС]]-лöн [[Ухта]] [[кар]]са комитетын отделöн веськöдлысь (заведующий), КПСС-лöн [[Усинск]] райкомын медводдза секретар, КПСС-лöн Коми обкомын мöд секретар. [[1989]]–[[1990 во]]ясӧ – КПСС-лöн Коми обкомын медводдза секретар, [[1990]]–[[1994 во]]ясӧ – [[Коми АССР]]-са Верховнöй Сöветын веськöдлысь.

[[1993 во]]ся [[ӧшым тӧлысь]]сянь – медводдза созыва Федерация Сöветö пырысь, [[1994]] вося [[косму тӧлысь]]öдз пырис бюджет, валюта, сьöм да кредит регулируйтöм, сьöм эмиссия, вот перъян политика да таможеня регулируйтан комитетö, сэсся – войвыв да этша лыда войтырлöн делöяс серти комитетö пырысь.

[[1994 во]]ся [[7 ода-кора|ода-кора тöлысь 7 лунӧ]] вермӧма бöрйысьöмъяс дырйи да лоӧма [[Коми Республикаса Юралысь]]öн да, [[Коми Республикаса Оланподув]] серти, тшöтш и и правительствоöн веськöдлысьöн.

[[1997 во]]ся [[30 вӧльгым|вöльгым тöлысь 30 лунӧ]] вермӧма кадысь водз бöрйысьöмъясын да выльысь пуксьӧма [[Коми Республикаса Юралысь]]ö.

[[2001 во]]ын [[Коми Республикаса Юралысь]]ӧс бöрйигöн босьтӧма 34,9 % гöлöс да ворссьӧма [[Коми Республикаса Каналан Сӧвет]]öн веськöдлысь [[Торлопов Владимир Александрович]]лы (сылöн 40 % гöлöс).

[[2003 во]]ся [[ӧшым тӧлысь]]ӧ йöзыс бöрйисны 18 №-а Сыктывкарса öти мандата кытш серти [[Россия Федерацияса Государственнöй Дума]]ö [[депутат]]öн. Вöлi уджалö вöр-ва ресурсъяс да найöн вöдитчöм серти комитетын.

Кулӧма [[2010 во]]ся [[12 моз|моз тӧлысь 12 лунӧ]] [[Сыктывкар]]ын, гуалӧма [[Гӧрд Затонса шойна]] вылын.

== Наградаяс ==
* Коми АССР-са народнӧй овмӧсын нимйӧза уджалысь.
* Войтыръяслӧн ёртасьӧм  орден ([[1993]], [[11 вӧльгым|вӧльгым тӧлысь 11 лун]]) – демократическöй вежсьöмъяс, экономика да политика  реформаяс олöмö пöртöмысь
*  [[Айму водзын бур уджысь (орден)|IV тшупӧда «Айму водзын уджысь» орден]] ([[1998]], [[13 вӧльгым|вӧльгым тӧлысь 13 лун]]) – государство водзын заслугаясысь да республикалöн социально-экономическöй сöвмöмö пай пуктöмысь.
* [[Уджвывса Гӧрд Дӧрапас орден]] 
* Преподобнöй Сергий Радонежскöй орден ([[1996]])
* вежа царевич Дмитрий орден ([[1997]])
* Ыджыд Петыр нима Национальнöй общественнöй премиа ([[2001 во]], [[ода-кора тӧлысь]])

== Паметь ==
* [[2011 во]]ын [[Гӧрд Затонса шойна]] вылын вылын Юрий Спиридонов гу вылын вӧлі восьтӧма казьтылан комплекс да сувтӧдӧма озысь бюст, кодöс вöчис Владимир Матюхин. Сылöн гöтыр Галина Медухалöн кывъяс серти, бюстсö вöлi вöчöма недыр кежлö. [[2012 во]]ся [[20 косму|косму тöлысь 20-öд лунö]] гу вылас пуктöма гранитысь казьтылан паметник. А озысь бюстсö шуöма сувтöдны Коми республикаса Юралысь бердын Искусствояс гимназия йöрö.
* [[2012 во]]ын Ю.А. Спиридоновлысь нимсö сетöма Коми республикаса Юралысь бердын Искусствояс гимназиялы

== Ӧшмӧсъяс ==
* http://www.komiinform.ru/services/persons/131/
* http://www.komiinform.ru/news/87604/
* http://finugor.ru/leaders/candidate/17930

[[Категория:Персоналия анбурӧд]]
[[Категория:Персоналия:Коми]]
[[Категория:Коми республикаса Юралысьяс]]
[[Категория:Туялысьяс]]
[[Категория:Коми Республикаса Почёта гражданинъяс]]
[[Категория:Чужисны 1938 воын]]
[[Категория:Кулісны 2010 воын]]
