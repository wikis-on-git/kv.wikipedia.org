[[Файл:Liszt 1858.jpg|thumb|240px|Ференц Лист]]

'''Лист Ференц''' ([[Мадьяр кыв|маддярӧн]]: Liszt Ferenc, ([[немеч кыв|немечӧн]]: Franz Liszt) ([[1811 во|1811]]—[[1886 во|1886]]) — нималана маддяр, шылад тэчысь, пианист-виртуоз, педагог, дирижёр, публицист, шылад романтизм сӧвмӧдысьяс пиысь тӧдчана чужӧм.

[[XIX нэм]]ын Лист вӧлi медпаськыда тӧдса пианистъясысь ӧти. Сы дырйи Европаын дзоридзалӧма концертса пианизм. Листӧс пуктӧны фортепианоӧн ворсысь медыджыд виртуозӧ му югыдын.

== Олан туй ==
* [[1811 во|1811]], [[22 йирым|йирым тӧлысь 22 лун]] — чужис Австрия империяса Райдинг карын.
* [[1823 во|1823]] — «Парижын олӧм»: Листлӧн семьяыс олӧ [[Париж]] карын.
* [[1825 во|1825]] — гижис «Дон Санчо, али Радейтӧм Изкар» медводдза операсӧ.
* [[1876 во|1876]]—[[1885 во|1885]] — велӧдчис Парижын консерваторияын.
* [[1835 во|1835]]—[[1848 во|1848]] — «Мунӧм-ветлӧм вояс»: Лист овлiс [[Женева]]ын, ветліс [[Италия]]ӧ — оліс [[Рим]]ын, [[Неаполь]]ын, Флоренцияын, Венецияын. Сетiс концертъяссӧ [[Европа]]са уна муын — [[Венгрия|Маддяр муын]], [[Рочму]]ын, [[Австрия]]ын, [[Испания]]ын, [[Португалия]]ын, [[Турция]]ын.
*  [[1848 во|1848]]—[[1859 во|1859]] — Веймар. Лист веськӧдліс Веймар Опера Театрӧн, пуктіс Моцарт, Шуман, Вагнерлӧн операясӧс.
*  [[1860 во|1860]]—[[1885 во|1885]] —  Медбӧръя вояс. Пешт карын ([[Венгрия]]ын) Лист вӧлi Вылыс шылад школаын президентӧн.
* [[1886 во|1886]], [[31 сора|сора тӧлысь 31 лун]] — кулiс [[Германия]]са Байройт карын.

== Педагог, дирижёр, публицист ==
Лист сідзжӧ вӧлі нималана дирижёрӧн да велӧдысьӧн. Уна во чӧж Лист сетiс урокъяссӧ том музыкантъяслы. Лист гижис сiдзжӧ Шопен йылысь небӧг, венгрияса чиганъяслӧн шылад йылысь небӧг, да мукӧд тема йылысь зэв уна статья.

== Шылад гижӧдъяс ==
Лист лӧсьӧдіс 647 шылад гижӧд — симфонияяс, рапсодияяс, симфоническӧй поэмаяс, ораторияяс да мессаяс.

== Интереснӧй фактъяс ==
* Лист вӧлі франкфуртса «Единство» масон ложаын.
* [[1859 во|1859 вося]] [[30 йирым|йирым тӧлысь 30 лунӧ]] австрияса император Франц Иосиф сетiс Листлы рыцар ним (чин), сетiс сылы Франц Риттер фон Лист ним. (Ritter (немеч) — рыцарь, верзьӧма морт)

== Ӧшмӧсъяс ==
* [http://slovari.yandex.ru/ференц%20лист/БСЭ/Лист%20Ференц/ Ференц Лист // БСЭ]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Венгрия]]
