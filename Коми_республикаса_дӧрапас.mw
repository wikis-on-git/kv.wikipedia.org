[[Файл:Flag of Komi.svg|thumb|200px|right|Коми Республикалӧн дӧрапас]]

'''Коми Республикалöн дöрапас''' — [[Коми Республика|Коми Республикалöн]] каналан символъясысь öти. Дöрапасыс куим рӧма: лӧз, турунвиж да еджыд. Лӧз рӧмыс — Коми мулӧн енэжыс, турунвиж рӧмыс — Коми парма-вӧр, еджыд рӧмыс — лым да республикаса йӧзлӧн сӧстӧм мӧвпъясыс.

== Вылöм ==

Дӧрапассӧ вынсьӧдіс [[Коми республика|Коми ССР-са]] Вылыс Сӧвет [[1991]]' вося [[26 вӧльгым|вӧльгым 26' лунӧ]]. 

Коми Республикаса дöрапас йылысь оланпас вöлі лэдзöма 1994' юнь 6' лунö <ref>[http://geraldika.ru/symbols/268 Коми Республикаса оланпас N XII-20/3]</ref>. Медводз кузьтаыс вöлі кыкпöв унджык пасьтаысь. 

1997' öшым 17' лунö дöрапассö вежыштöмаöсь <ref>[http://geraldika.ru/symbols/267 Коми Республикаса оланпас N 47-РЗ]</ref>, кузьта да пасьта костын торъялöмыс лои 3:2. Тадзи сійöс пыртöмась [[Рочму|Рочму Федерациялöн]] канувса геральдика регистрö 154 нумерöн.

== Канлöн гижалöм ==

Веськыд пельöса дöра, мый артмö кузьта ногöн вылісянь уліöдз öта-мöд бöрся лöз, турунвиж да еджыд куим визьысь, быдöн пасьтанас дöрöмпаслöн öти коймöд пасьта. 

Дöрапаслöн пасьтаыс кузьта серти — 2:3.

Дöрапаслöн серпасыс петкöдлö Коми Республикалысь географическöй аслыспöлöслун да вöр-ва озырлун. 

Лöз рöмыс петкöдлö енэж, войвывса паськыдінъяслысь мичлунсö да помтöмлунсö. 

Турунвиж рöмыс — лача да озырлун, паськыд ота коми парма - коми войтырлысь медшöр озырлунсö да олан гöгöртассö. 

Дöрапаслöн еджыд рöмыс петкöдлö лымлысь еджыдлунсö да сöстöмлунсö, войвывса вöр-валысь сöдзлунсö да мичлунсö, Войвылö Коми Республикалысь пырöмсö. Еджыд рöмыс гöгöрвосьö и кыдзи республикаын олысь уна сикас войтырлысь равенствосö, налöн культураяслысь öтувъялунсö. 

== Öшмöс ==

* [http://rkomi.ru/km/left/info/gos_simv/flag/ Коми Республикалöн портал]

== Ыстöдъяс ==
<references/>

== Видзöдлы тшöтш ==
* [[Коми Республикаса канпас]]
* [[Коми Республикаса кып]]

[[Категория:Коми республика|*]]

[[ar:علم جمهورية كومي]]
[[be:Сцяг Рэспублікі Комі]]
[[be-x-old:Сьцяг Рэспублікі Комі]]
[[dsb:Chórgoj Komijoweje republiki]]
[[en:Flag of the Komi Republic]]
[[eo:Flago de la Komi Respubliko]]
[[es:Bandera de Komi]]
[[et:Komi Vabariigi lipp]]
[[fi:Komin lippu]]
[[fr:Drapeau de la République des Komis]]
[[hsb:Chorhoj Komijoweje republiki]]
[[hu:Komiföld zászlaja]]
[[it:Bandiera della Repubblica dei Komi]]
[[nl:Vlag van Komi]]
[[no:Republikken Komis flagg]]
[[pl:Flaga Komi]]
[[pt:Bandeira de Komi]]
[[ru:Флаг Республики Коми]]
[[uk:Прапор Республіки Комі]]
[[yo:Àsìá ilẹ̀ Komi]]
[[zh:科米共和國國旗]]
