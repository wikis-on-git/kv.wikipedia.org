'''Ва вежöдан лун''' - ({{lang-ru|Крещение Господне}}) - православнöй вичкоса гаж, пасйöны [[19 тӧв шӧр|тöвшöр 19-öд лунö]].

'''Ва вежöдан лун''' – крам празьник [[Кöрткерöс район]]са [[Висер]] [[сикт]]ын.

'''Ва вежöдан лунöн''' помасьö [[Вежадыр]]. '''Эжва йылын''' сiйöс шуöны ''Ва вежöдöм'' либö ''Крешенньö'', '''Луздор вожын''' – ''светтьö öстанöк''.

Тайö лунас юяс вылö вöчöны [[йöрдан]] либö [[öшмöс]]. Йöрдансö кералöны нёль пома [[крест]] моз. Лун шöр кадö сэтчö локтö [[поп]]. Сiйö вежöдö васö молитваясöн (лыддьö «Во Иордани»), Енъясöн да крестöн, кодöс сэсся дзугмылö ваас. Та бöрын ваыс лыддьысьö вежаöн, бурдöданöн.

Чайтöны, мый тайö лунас колö вöтлыны лёк вынъяссö, кодъяс Вежадыр чöж восьсöн шöйтiсны сикт кузя. [[Вежа ва|Вежöдöм ваöн]] мыськалöны [[ки]] да [[чужöм]], медым мынтöдчыны «сöтанасьыс» да [[пеж|пежсьыс]]; йöзыс купайтчöны. Васö босьтöны дозмукъясö да видзöны [[во]] чöж. Вежа ваöн койöны керка-карта пельöсъяс, гöбöч да öшмöс, мыськалöны енъяс, сэсся пернапасалöны.

Сiдзжö эскöны, мый вой шöр каднас ваыс быдлаын вежа. Абу кö позянлун босьтны васö вежöдöм йöрданысь, сiйöс позьö гумовтны öшмöсысь либö ключысь. Унаöн вежа васö босьтöны [[вичко]]ысь.

[[Ношуль]]ын шуöны, мый вежа ва койöмöн позьö вöтлыны [[тöрöкан|тöрöканöс]], [[лудiк|лудiкöс]] да [[шыр]] чукöрöс.
Медым вöтлыны лёк вынсö керкаысь да гидйысь, кöзяйка босьтö кок костас рач пу (сковородник) да кытшовтö керкасö, лым вылö визь кольöмöн.
 
[[Пожöг]] сиктын пöжалöны «ва вежöдан ляпушка», кодöс видзöны жытникас локтан Ва вежöдан лунöдз.

Эскöны, мый '''Ва вежöдан лунö''' оз позь ёртчыны – [[Ен]]мыс мыждас таысь.

== [[Примета]]яс : == 

* Ывлаас кö кöдзыд – [[Прокопей лун]]ö поводдяыс лоö бур, лоö бур урожай. [[Кодзув|Кодзула]] енэж кö, гöрд вотöса во водзын.
* [[Рöштво]]сянь '''Ва вежöдан лунöдз''' кö кöдзыд, [[Петыр лун]]сянь [[Прокопей лун|Прокопейöдз]] зэра поводдя лоö.
* Кор '''Ва вежöдан лунö''' вичкоысь лэччасны ю вылö йöрданысь васö вежöдны, сэк кö поп плеш вылö усьö енежсьыс лымчир, сiйö вонас лоö бур урожай.

== Öшмöс ==
* Коми календар. 2009 во / Лöсьöдiс ''Öльöш Рассыхаев''. Сыктывкар, 2008.

[[Категория:Йӧзкостса календар]]

[[ru:Крещение Господне]]
