{{Персоналия}}
'''Рочев Александр Андреевич''' ([[1937-ӧд во|1937]]—[[1995-ӧд во|1995]]) — [[Коми-Зыряна|Комиысь]] [[Комиын шылад тэчысьяс|шылад тэчысь]], велӧдысь.

== Олан туй ==
Чужӧма [[1937-ӧд во]]ся [[йирым тӧлысь 19-ӧд лун]]ӧ [[Коми АССР|Коми АССР-ысь]] [[Чилимдін]] [[сикт]]ын. Сэсся семьяыс вуджӧма овны [[Сыктывдін район]]са [[Сёська (Сыктывдін район)|Сёська]] сиктӧ. Велӧдчӧма Сыктывкарса шылад училишӧын баян класс серти. [[1961-ӧд во]]ын пырӧма велӧдчыны Гнесинъяс нима Москваса шылада-педагогика институтӧ. [[1971-ӧд во]]ын помалӧма [[Макаръя|Улыс Новгородса]] канму консерватория. Вӧлӧма велӧдысьӧн Сыктывкарса культурно-просветительскӧй училишӧын. [[1965-ӧд во]]ын босьтчӧма веськӧдлыны [[Эжва район (Сыктывкар)|Эжваын]] сӧмын на воссьӧм челядьлы шылад школаын.

Кулӧма [[1995-ӧд во]]ся [[кӧч тӧлысь 24-ӧд лун]]ӧ. Гуалӧма [[Сыктывдін район]]са [[Сёська (Сыктывдін район)|Сёська]] сиктын.

== Шылад тэчӧм ==
А. Рочев гижӧма патриотическӧй да лирическӧй сьыланкывъяс, философскӧй притчаяс, частушкаяс, коми йӧзкостса сьыланкывъяслысь хорӧвӧй обработкаяс. Видлӧма гижны татшӧм жанръясын, кыдызи опера, кантата, неыджыд инструментальнӧй пьеса, симфония. Тӧдчанаторйӧн лоӧма куим юкӧна Симфония, мый сиӧма Сыктывкарлы 200 вося юбилейлы. Сылысь концертнӧй фантазиясӧ кларнетлы да струннӧй оркестрлы ([[1976]]) петкӧдлӧма Сыктывкар да [[Москва]]ын.

Шылад тэчысь гижлӧма сьыланкывъяс да романсъяс [[Куратов Иван Алексеевич|Иван Куратовлӧн]], [[Илля Вась|Илля Васьлӧн]], [[Тима Вень|Тима Веньлӧн]], [[Размыслов Ананий Прокопьевич|Ананий Размысловлӧн]], [[Фролов Николай Андрианович|Николай Фроловлӧн]], [[Юшков Геннадий Анатольевич|Геннадий Юшковлӧн]], [[Ванеев Альберт Егорович|Альберт Ванеевлӧн]], [[Попов Владимир Александрович|Владимир Поповлӧн]], [[Кушманов Виктор Витальевич|Виктор Кушмановлӧн]] да [[Попов Серафим Алексеевич|Серафим Поповлӧн]] кывбуръяс вылӧ. [[1970 во]]ын СССР-са композиторъяслӧн шылад фестиваль дырйи «Обелиск» сьыланкывйысь (кывбурыс В. Кушмановлӧн) Рочевлы сетӧма лауреат ним. [[Нёбдінса Виттор]]лысь «Югыд кодзув» сьыланкыв вежлалӧмысь Коми АССР артмӧмсянь 50 вося юбилейлы сиӧм конкурсын босьтӧма коймӧд премия коми йӧзкостса сьыланкыв хорӧн сьылӧм могысь медбура вежлалӧмысь.

Рочев сідзжӧ гижӧма челядь хоръяслы сьыланкывъяс, «Весёлая прогулка» (кывъясыс А. Клейнлӧн) радиопостановка дорӧ шылад, челядьлы сизим фортепианнӧй пьеса, хорлы «Времена года» цикл, меццо-сопранолы да фортепианолы «12 солнц» вокальнӧй миниатюраяслысь цикл (кывбурыс Т. Агаевлӧн).

[[1974-ӧд во]]ын [[Коми небӧг лэдзанін]] йӧзӧдӧма Рочевлысь шылада сборник.

== Наградаяс ==
* Коми ССР-са искусствоясын нимӧдана уджалысь ([[1991]])

== Ӧшмӧсъяс ==
* ''Егорова Н.Л., Шергина А.А.'' Рочев Александр Андреевич // Город Сыктывкар: энциклопедия. — [[Сыктывкар]], [[2010 во|2010]]. — С. 249.
* Рочев Александр Андреевич // Союз композиторов Республики Коми. — [[Сыктывкар]], [[2008 во|2008]]. — С. 173—188.
* [[Горчаков Александр Гениевич|''Горчаков А.'']] Его любовь – музыка // Связь времён. — [[Сыктывкар]], [[2000 во|2000]]. — С. 567.
* ''Герстле Н.'' Композитор Рочев Александр Андреевич // Дыхание Пармы. — [[Сыктывкар]], [[1991 во|1991]]. — С. 272—273.
* Календарь знаменательных и памятных дат Республики Коми на 2012 год / Нац. б-ка Респ. Коми; сост. ''В.Н. Казаринова''. — [[Сыктывкар]], [[2011 во|2011]]. — С. 89—91.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Комиын шылад тэчысьяс]]
[[Категория:Чилимдін сикт овмӧдчӧмин]]
[[Категория:Сёська сикт овмӧдчӧмин]]
[[Категория:Чужисны 1937 воын]]
[[Категория:Кулісны 1995 воын]]
