{{Персоналия}}
'''Афанасьев Евгений Степанович''' ([[1942]]—[[1998]]) — [[коми кыв|коми]] [[Коми гижысьяс анбур серти|гижысь-сатирик]].

== Олан туй ==
Евгений Афанасьев чужис [[Коми АССР]]-ын [[Удора район]]са [[Кослан]] сиктын [[1942]] вося [[16 йирым|йирым тӧлысь 16-ӧд лунӧ]]. Челядь дырйиыс коли [[Мутьдін (Удора район)|Мутьдін]] грездын. [[1957]] воын помаліс [[Пызьдін (Удора район)|Пызьдін]] сиктын 7 вося школа, [[1960]] воын — [[Кослан]]ын шӧр школа.

Армиаын служитӧм бӧрын вӧлі физкультура велӧдысьӧн [[Пызьдін (Удора район)|Пызьдінса]] 8 вося школаын. Сэсся 8 во уджаліс вӧр лэдзысьӧн. [[1976]] восянь Е.С. Афанасьев — [[Удора район]]са [[Выль туйӧд (газет)|«Выль туйӧд»]] газетса фотокорреспондент. Тшӧкыда ветлывліс сиктъясті гижысь корреспонденттӧг, та вӧсна сы пыдди гижлывліс ачыс.

Вӧлі [[Коми му (газет)|«Югыд туй»]] газетын спецкорӧн.

Куліс [[1998]] вося [[21 тӧвшӧр|тӧвшӧр тӧлысь 21-ӧд лунӧ]].

== Гижан удж ==
Евгений Степанович — гижысь-сатирик. Медводз кутіс гижны шмонитана висьтъяс, а сэсся челядьлы. 
[[1977]] воын «Войвыв кодзув» журналын петіс сылӧн медводдза «Помтӧм сёрни» висьт. Сэксянь тайӧ журналас петіс кызь сайӧ висьт да кык повесьт.

Йӧзӧдліс гижӧдъяссӧ [[Выль туйӧд (газет)|«Выль туйӧд»]] да [[Коми му (газет)|«Югыд туй»]] газетъясын, [[Войвыв кодзув (журнал)|«Войвыв кодзув»]], [[Чушканзі (журнал)|«Чушканзi»]], [[Би кинь (журнал)|«Би кинь»]] да [[Арт (журнал)|«Арт»]] журналъясын.

Сылӧн петавлісны «Кытшъяс», «Пурзьӧмын ар пом»,  «Вежласяна поводдя» небӧгъяс.

== Небӧгъяс ==
* Кытшъяс.
* Пурзьӧмын ар пом.
* Вежласяна поводдя.

== Ӧшмӧсъяс ==
* [http://ksosh.ru/index.php/istoriya-ou/znamenitye-vypuskniki/138-afanasev-evgenij-stepanovich Кослан шӧр школа сайтын Е.С. Афанасьевлӧн олантуй]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кослан сикт овмӧдчӧмин]]
