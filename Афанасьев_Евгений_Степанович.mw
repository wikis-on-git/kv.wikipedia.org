{{Персоналия}}
'''Афанасьев Евгений Степанович''' ([[1942]]—[[1998]]) — [[коми кыв|коми]] [[Коми гижысьяс анбур серти|журналист, гижысь-сатирик]].

== Олан туй ==
Евгений Афанасьев чужӧма [[Коми АССР]]-ын [[Удора район]]са [[Кослан]] сиктын [[1942-ӧд во]]ся [[йирым тӧлысь 16-ӧд лун]]ӧ. Челядь дырйиыс кольӧма [[Мутьдін (Удора район)|Мутьдін]] грездын. [[1957-ӧд во]]ын помалӧма [[Пызьдін (Удора район)|Пызьдін]] сиктын 7 вося школа, [[1960-ӧд во]]ын — [[Кослан]]ын шӧр школа.

Армияын служитӧм бӧрын вӧлӧма физкультура велӧдысьӧн [[Пызьдін (Удора район)|Пызьдінса]] 8 вося школаын. Сэсся 8 во уджалӧма вӧр лэдзысьӧн. [[1976-ӧд во]]сянь Е.С. Афанасьев — [[Удора район]]са [[Выль туйӧд (газет)|«Выль туйӧд»]] газетса фотокорреспондент. Тшӧкыда ветлывлӧма сиктъясті гижысь корреспонденттӧг, та вӧсна сы пыдди гижлывлӧма ачыс.

Вӧлӧма [[Коми му (газет)|«Югыд туй»]] газетын спецкорӧн.

Кулӧма [[1998-ӧд во]]ся [[тӧвшӧр тӧлысь 21-ӧд лун]]ӧ.

== Гижан удж ==
Евгений Степанович — гижысь-сатирик. Медводз кутіс гижны шмонитана висьтъяс, а сэсся челядьлы. 
[[1977-ӧд во]]ын «Войвыв кодзув» журналын петӧма сылӧн медводдза «Помтӧм сёрни» висьт. Сэксянь тайӧ журналас петӧма кызь сайӧ висьт да кык повесьт.

Йӧзӧдлӧма гижӧдъяссӧ [[Выль туйӧд (газет)|«Выль туйӧд»]] да [[Коми му (газет)|«Югыд туй»]] газетъясын, [[Войвыв кодзув (журнал)|«Войвыв кодзув»]], [[Чушканзі (журнал)|«Чушканзi»]], [[Би кинь (журнал)|«Би кинь»]] да [[Арт (журнал)|«Арт»]] журналъясын.

Сылӧн петавлісны «Кытшъяс», «Пурзьӧмын ар пом»,  «Вежласяна поводдя» небӧгъяс.

== Небӧгъяс ==
* Кытшъяс: шмонитана висьтъяс. — [[Сыктывкар]]: [[Коми небӧг лэдзанін|Коми книжнӧй издательство]], [[1988-ӧд во|1988]]. — 72 лб.
* Пурзьӧмын ар пом: повесьт, висьтъяс. — [[Сыктывкар]]: [[Коми небӧг лэдзанін|Коми книжнӧй издательство]], [[1994-ӧд во|1994]]. — 104 лб.
* Вежласяна поводдя: висьтъяс, повесьтъяс. — [[Сыктывкар]]: [[Арт (журнал)|Арт]], [[2007-ӧд во|2007]]. — 270 лб.

== Ӧшмӧсъяс ==
* [http://ksosh.ru/index.php/istoriya-ou/znamenitye-vypuskniki/138-afanasev-evgenij-stepanovich Кослан шӧр школа сайтын Е.С. Афанасьевлӧн олантуй]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кослан сикт овмӧдчӧмин]]
