{{Персоналия}}
'''Сахарова Марфа Александровна''' ([[1913-ӧд во|1913]]—[[2004-ӧд во|2004]]) — [[коми кыв]] [[туялысь]], филология наукаясса кандидат ([[1954]]), Коми АССР-са наукаын да техникаын нимӧдана уджалысь ([[1969]]).

== Олан туй ==
Марфа Сахарова чужӧма [[1913-ӧд во]]ся [[моз тӧлысь 19-ӧд лун]]ӧ [[Сыктыв район]]са [[Визин (Сыктыв район)|Визин]] [[сикт]]ын. 1930-ӧд воын помалӧма кык тӧлысся курсъяс да велӧдӧма школаын. [[1936-ӧд во]]ын помалӧма [[Коми канмуса педагогика институт]]ысь кыв да литература пакультет, велӧдӧма Помӧсдінса да Кулӧмдінса шӧр школаясын коми кыв да литература. 

[[1941-ӧд во]]сянь уджалӧма Коми АССР-са Наркомпрос бердса [[Коми туялан институт]]ын: вӧлӧма научнӧй сотрудникӧн, ичӧт научнӧй сотрудникӧн ([[1944-ӧд во]]сянь), ыджыд научнӧй сотрудникӧн ([[1957-ӧд во]]сянь). Уджысь орӧдчытӧг [[1949]]—[[1953-ӧд во]]ясын велӧдчӧма [[Коми наука шӧрин|СССР-са наукаяс академиялӧн Коми филиалса]] аспирантураын.

М. А. Сахароваӧс кыкысь ([[1955]], [[1957]]) бӧрйылӧмаӧсь [[Сыктывкар]] Сӧветӧ депутатӧн.

[[1970-ӧд во]]ын петӧма пенсия вылӧ да мунӧма институтысь.

Кулӧма [[2004-ӧд во]]ся [[ӧшым тӧлысь 29-ӧд лун]]ӧ [[Сыктывкар]]ын.

== Туясян удж ==
[[1954-ӧд во]]ын '''Кыв туялан институтын''' ([[Москва]]) дорйӧма «Категория имени прилагательного в коми языке» тема серти филологияса кандидат ним вылӧ диссертация.

Туялӧма коми кывлысь сёрнисикасъяс, лексикология, орфография, морфология да кокньыд сёрникузялысь синтаксис. Туясигӧн лӧсьӧдӧма 40 удж, на лыдысь 36-сӧ йӧзӧдӧма. 

Ыджыд пай пуктӧма коми кывлысь сёрнисикасъяссӧ туялӧмӧ. Уна экспедицияӧ ветлӧм бӧрын йӧзӧдӧма та серти монографияяс: «Верхневычегодский диалект коми языка» ([[1966]]), «Печорский диалект коми языка» ([[1976]]), «Ижемский диалект коми языка» ([[1976]]), а сідзжӧ «Сравнительный словарь коми-зырянских диалектов» ([[1961]]). 

Дасьтӧма мукӧдыскӧд кывкудъяс: «Русско-коми терминологическимй словарь» ([[1953]]), «Коми орфографический словарь» ([[1942]], [[1959]], [[1976]], [[1985]]), «Коми-русский словарь» ([[1948]]).

Лӧсьӧдӧма вузъяслы кык юкӧна «Современный коми язык» учебник: медводдза юкӧныс сиӧма фонетика, лексика да морфологиялы ([[1955]]), мӧдыс — синтаксислы ([[1967]]). Мукӧдыскӧд гижӧма коми кыв синтаксисысь учебник ([[1942]], [[1972]]), 6-7-ӧд классъяслы синтаксисысь велӧдчан небӧг ([[1949]], [[1951]], [[1954]]) да упражнениеяс чукӧр ([[1944]], [[1948]], [[1951]]), педучилишӧяслы коми кыв синтаксисысь ([[1950]]) да морфологияысь учебникъяс ([[1952]]).

Марфа Сахарова ветлӧма фин-йӧгра туялысьяслӧн I ставмирса конгресс вылӧ ([[Будапешт]], [[1960]])
 
== Небӧгъяс ==
* Сравнительный словарь коми-зырянских диалектов / Сост.  [[Жилина Татьяна Ивановна|''Жилина Т. И.'']], [[Сорвачёва Валентина Александровна|''Сорвачёва В. А.'']], ''Сахарова М. А.'' — [[Сыктывкар]], [[1961]]. — 490 с.
* [[Сорвачёва Валентина Александровна|''Сорвачёва В. А.'']], ''Сахарова М. А.'', [[Гуляев Евгений Семёнович|''Гуляев Е. С.'']] Верхневычегодский диалект коми языка. — [[Сыктывкар]]: Коми кн. изд-во, [[1966]]. — 252 с.

== Ошканпасъяс ==
* СССР-са наукаяс академия Президиумлӧн Почёт грамота ([[1945]])
* Коми АССР-са Вылыс Сӧвет Президиумлӧн Почёт грамота ([[1961]])
* «1941-1945 воясӧ Айму вӧсна Ыджыд тыш дырйи бур уджысь» медаль
* Коми АССР-са наукаын да техникаын нимӧдана уджалысь ([[1969]])

== Ӧшмӧсъяс ==
* [[Прокушева Тамара Ивановна|''Прокушева Т. И.'']] Юбилей М. А. Сахаровой // Советское финно-угроведение. — [[Таллинн]]. [[1984]]. — № 1. — С. 57—58.
* [[Безносикова Люция Михайловна|''Безносикова Л. М.'']] Сахарова Марфа Александровна // Коми язык. Энциклопедия / Отв. ред. Г. В. Федюнева. — М.: Издательство ДиК, [[1998]]. — С. 418—419.
* [[Безносикова Люция Михайловна|''Безносикова Л. М.'']] Сахарова Марфа Александровна // Республика Коми. Энциклопедия: в 3-х т. — [[Сыктывкар]], [[2000]]. — Т. 3. — С. 17.
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|''И. Л. Жеребцов'']]. — [[Сыктывкар]], [[2000-ӧд во|2000]]. — 155—156.
* [http://komikyv.com/archives/2244 «Коми кыв» сайтын М. А. Сахарова йылысь] 

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми кыв туялысьяс]]
[[Категория:Визин сикт овмӧдчӧмин]]
[[Категория:Кыв, литература да история институт]]
