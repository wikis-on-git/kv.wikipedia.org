[[Файл:Туялан котыр пас.tif|250 px|right|thumb|Коми му туялан котырлӧн пас]]
'''Коми му туялан котыр''' ({{lang-ru|Общество изучения Коми края}}) – [[Коми Республика]]ын чужан му туялысьясӧс ӧтувтан котыр.

== История ==
[[1922]] вося [[16 ода кора|ода-кора тӧлысь 16 лунӧ]] коми интеллигенция отсӧгӧн Усть-Сысольскын (ӧні [[Сыктывкар]]) лӧсьӧдӧма выль котыр. Буретш сэки 90 во сайын коми интеллигенция öтувтчис, медым быд боксянь туявны ас му да лöсьöдны вöзйöмъяс Коми му сöвмöдöм серти. Медводдза чукöртчöм вылас вöлiны öнi кадö уналы тöдса йöз: Коми обласьтын РКП(б)-ын секретар [[Потапов Яков Фёдорович|Я.Ф. Потапов]], йöзöс велöдан институтса велöдысьяс [[Грен Алексей Николаевич|А.Н. Грен]] да [[Сидоров Алексей Семёнович|А.С. Сидоров]], статистика бюроын уджалысь Н.А. Соснин, А.А. Суханова, М.А. Молодцова, [[Сандрик Микол|Н.А. Шахов]] да мукöд. Медводдза веськöдлысьнас вöлi бöрйöма Алексей Грен. Сы бöрын котырнас юрнуöдiсны Яков Потапов ([[1923]]-сянь), [[Батиев Дмитрий Александрович|Дмитрий Батиев]] ([[1924]]), [[Соснин Николай Александрович|Николай Соснин]] ([[1928]]). Колö пасйыны, мый тайö котырас вöлi пырö уна велöдчöм йöз.

Коми му туялан котыр ёна горалiс 1920-öд воясын. Сiдз, [[Цембер Андрей Андреевич|А.А. Цемберлöн]] водзмöстчöмöн [[1922]] воын Коми обласьтын вöлi восьтöма [[Коми Республикаса Национальнӧй архив|канмуса архив]]. А [[1924]] во помын котырлöн зiльöмöн выльысь кыпыда восьтöма [[Коми Республикаса Национальнӧй музей|краеведческöй музей]]. Мыйла выльысь? А сы вöсна, мый музейсö вöлi восьтöма нин [[1911]] воын, но [[1916]]-ын сiйö дугдiс уджавны.

[[1924]] восянь котыр пондiс лэдзны ассьыс журнал – [[Коми му (журнал)|«Коми му»]] (редакторалiс И.М. Попов), а [[1928]]-сянь – «Коми му туялан котырлöн Запискаяс» (ставнас вöлi вит петас). 

Котырöн веськöдлысьяс весиг шыöдчисны [[1927]] воын [[СССР-са наукаяс Академия]]ö, медым öтвылысь туявны Коми му, а [[Чеусов Алексей Александрович|А.А. Чеусов]] вöзйис восьтны наука да искусстволысь Коми академия. 

Кызьöд воясö котырö пырысьяс чукöртiсны коми фольклорысь уна материал. Сöмын мойдсö вöлi гижöма 170 сайö. На подув вылын вöлi гижöма фольклорысь уна туясян удж да йöзöдöма сё лист бокъяса небöгъяс. Öнi став тайö гижöдъясыс куйлöны [[Коми Республикаса Национальнӧй музей]]ын.

Со татшöм водзмöстчöмöн да ыджыд воськовъясöн мунысьöн коли йöз паметьö Коми му туялан котыр.

1930-öд вояс пансигöн чужан му туялöм страналы лои ковтöмöн, медзiльяссö вöлi пуксьöдöма ([[Илля Вась]], [[Сидоров Алексей Семёнович|А.С. Сидоров]], [[Попов Сергей Александрович|С.А. Попов]]) либö лыйлöма (Д.А. Батиев), «Коми му» журнал мырддьöма да бырöдöма. Медписькöм йöз воштöм бöрын [[1931]] вося [[21 ода кора|ода-кора тӧлысь 21 лунӧ]] котырсö шуисны тупкыны. 

== Веськӧдлысьяс ==
* [[Грен Алексей Николаевич]] ([[1922]])
* [[Потапов Яков Фёдорович]] ([[1923]])
* [[Батиев Дмитрий Александрович]] ([[1924]]-[[1928]]) 
* [[Соснин Николай Александрович]] ([[1928]]-[[1931]])
* [[Рощевская Лариса Павловна]] ([[1989]]-[[1995]])
* [[Мацук Михаил Александрович]] ([[1995]]-[[1997]])
* [[Жеребцов Игорь Любомирович]] ([[1997]]-[[2002]])
* [[Силин Владимир Иванович]] ([[2002]]-[[2007]])
* [[Цыпанов Евгений Александрович]] ([[2007]]-[[2010]])
* [[Микол Ӧльӧш]] (Рассыхаев Алексей Николаевич) ([[2010]])

== Ӧшмӧсъяс ==
* [[Жеребцов Игорь Любомирович|Жеребцов И.Л.]], [[Мацук Михаил Александрович|Мацук М.А.]], [[Рощевская Лариса Павловна|Рощевская Л.П.]] 75 лет Обществу изучения Коми края / Доклад на пленарном заседании научно-практической конференции, посвященной 75-летию Общества изучения Коми края, 85-летию Национального музея Республики Коми и 625-летию коми письменности. – [[Сыктывкар]], [[1997]]. – 20 с.
* http://rassykhaev.livejournal.com/38258.html
* ''Рассыхаев Микол Ӧльӧш''. Быд боксянь туявны чужан му // [[Коми му (газет)|Коми му]], [[2012 во]], [[12 сора|сора тӧлысь 12-ӧд лун]], 27 (18020) №.

[[Категория:Коми республика]]
[[Категория:Коми му туялан котыр]]
