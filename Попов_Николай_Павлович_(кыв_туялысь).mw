'''Попов Николай Павлович''' ([[1801-ӧд во|1801]]—[[1873-ӧд во|1873]]) — [[коми кыв]] туялысь. Роч.

== Олан туй ==
Николай Попов чужӧма [[1801-ӧд во]]ся [[тӧвшӧр тӧлысь 24-ӧд лун|тӧвшӧр тӧлысь 12(24)-ӧд лунӧ]] [[Вӧлӧгда губерня]]са [[Яренск]]ын. Быдмӧма-велӧдчӧма Павловскса кадет корпусын. [[1834-ӧд во]]ын штабс-капитан чинӧн петӧма отставкаӧ да овмӧдчӧма Усть-Сысольскӧ. Сэні уджалӧма губернияса секретарӧн да уездса стряпчийӧн. [[1847-ӧд во]]ын лоӧма [[Усть-Сысольск уезд]]са судын дворянскӧй заседательӧн да Публичнӧй небӧгаин котыртысьяс пиысь ӧтиӧн.

== Туясьӧм ==
Сійӧ тӧдса вӧлі [[Савваитов Павел Иванович|П. И. Савваитовкӧд]], отсалӧма сылы чукӧртны [[коми кыв]] да [[фольклор]] материал. [[1845-ӧд во]]ын комиӧдӧма сиктса полицейскӧй устав да салтыр. 

Академик [[Шёгрен Андрей Михайлович|А. М. Шёгрен]] корӧм серти Николай Попов лӧсьӧдӧма роч алфавит подув вылын 27 шыпаса коми анбур.

Н.П. Попов кызь воысь унджык веськӧдлӧма неыджыд котырӧн, коді дасьтӧма роч-зырана кывчукӧр (тайӧ уджсӧ, бара жӧ А. М. Шёгрен корӧм серти, заводитлӧма на Усть-Сысольска мещанин И.Р. Мальцев). Уджсӧ помалӧма [[1863-ӧд во]]ын да вӧлі ӧтувтӧ 70 сюрс гӧгӧр кыв. Н.П. Поповлысь нёль тома «Русско-зырянский словарь» сідз абу и йӧзӧдӧмаӧсь. Рукописьсӧ видзӧны Асыввыв войтырӧс туялан  институтса Санкт-Петербург юкӧнлӧн архивын.
Сёрӧнджык наукаяс академия вӧзйӧма дасьтыны кывкудсӧ йӧзӧдны [[Лыткин Георгий Степанович|Г.С. Лыткинлы]], и небӧгыс петӧма [[1931-ӧд во]]ын.

== Небӧгъяс ==
* Учебник зырянского языка. — СПб., [[1863-ӧд во|1863]].
 
== Ӧшмӧсъяс ==
* [[Туркин Адольф Иванович|''Туркин А. И.'']] Попов Николай Павлович // Коми язык. Энциклопедия. — [[Москва]], [[1998]]. — С. 365-369. 

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1801 воын]]
[[Категория:Кулісны 1873 воын]]
[[Категория:Коми кыв туялысьяс]]
[[Категория:Сыктывкар]]
