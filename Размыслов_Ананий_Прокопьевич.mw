{{Персоналия}}
'''Размыслов Ананий Прокопьевич''' ([[1915]]—[[1943]]) — [[коми кыв|коми]] [[коми гижысьяс анбур серти|гижысь, вуджӧдчысь]].

== Олан туй ==
Ананий Прокопьевич Размыслов чужӧма [[Вӧлӧгда губерня]]ын [[Яренск уезд]]са [[Сотчӧмвыв (Сыктывдін район)|Сотчӧмвыв]]грездын (ӧні пырӧ [[Сыктывдін район]]са [[Паль (Сыктывдін район)|Паль]] сикт улӧ) [[1915-ӧд во]]ся [[вӧльгым тӧлысь 6-ӧд лун]]ӧ. [[1931-ӧд во]]ын помалӧма [[Емдін (сикт)|Емдінса]] II тшупӧда школа да пырӧма литературнӧй уджалысьяслӧн курсъяс вылӧ, кутӧма уджавны [[Коми небӧг лэдзанін]]ын редакторӧн. [[1933]]—[[1937]] воясӧ велӧдчӧма [[Вӧлӧгда]]са автодорожнӧй техникумын, уджалӧма автотуй вӧчигӧн техникӧн. [[1940-ӧд во]]сянь уджалӧма «Коми комсомолец» газетын.

[[1941-ӧд во]]ся [[сора тӧлысь 9-ӧд лун]]ӧ ас кӧсйӧм серти мунӧма [[Айму вӧсна Ыджыд тыш]] вылӧ. Тышкасьӧма Рытыввыв, Воронеж да Степь фронтъясын. Старшӧй лейтенант А. Размыслов усьӧма [[1943-ӧд во]]ся [[кӧч тӧлысь 30-ӧд лун]]ӧ [[Украина]]ын Полтава обласьтса Ыджыд Кохновка сикт бокын. Гуалӧма Ыджыд Кохновка сиктын. Война бӧрын выль пӧв гуалӧма ӧтувъя гуын.

== Гижан удж ==
Ананий Размыслов йӧзӧдчӧма [[1931-ӧд во]]сянь. Ёнджыкасӧ гижӧма вӧр-ва да радейтчӧм йылысь. Ловъя дырйиыс петавлӧма сӧмын ӧти кывбур чукӧр — «Медводдза любовь» ([[1941]]).

Комиӧдӧма [[Пушкин Александр Сергеевич|А. С. Пушкинӧс]], В. Маяковскийӧс, Б. Брюсовӧс, [[Есенин Сергей Александрович|С. Есенинӧс]], И. Чавчавадзеӧс, К. Хетагуровӧс да мукӧдӧс. 

[[Украина кыв]] вылӧ вуджӧдӧмӧн сылӧн кывбуръясыс петӧмаӧсь Украинаын «Заряница» («Асыв кыа») торъя небӧгӧн.

== Небӧгъяс ==
=== Комиӧн ===
* ''Размыслов А.'' Медводдза любов: поэма. — [[Сыктывкар]]: [[Коми небӧг лэдзанін|Комигиз]], [[1941]]. — 34 л.б.
* ''Размыслов А.'' Стихъяс: кывбуръяс. — [[Сыктывкар]]: [[Коми небӧг лэдзанін|Комигиз]], [[1950]]. — 72 л.б.
* ''Размыслов А.'' Кывбуръяс. — [[Сыктывкар]]: [[Коми небӧг лэдзанін|Коми кн. изд-во]], [[1961]]. — 80 л.б.
* ''Размыслов А.'' Медводдза любовь: кывбуръяс, поэма, вуджӧдӧм / Дасьтіс Васютов М. Ю. — [[Сыктывкар]]: [[Коми небӧг лэдзанін|Коми кн. изд-во]], [[1990-ӧд во|1990]]. — 104 л.б.

=== Украина кывйӧн ===
* ''Размыслов А.'' Заряница. ([[украина кыв]] вылын)

== Комиӧдӧм небӧг ==
* ''Барто А.'' Застава вылын. — [[Сыктывкар]]: [[Коми небӧг лэдзанін|Комигиз]], [[1940]]. — 16 лб.

== Паметь ==
* А. П. Размыслов нимӧн шуӧма Кохновка [[сикт]]ын улича.

== Ӧшмӧсъяс ==
* [http://cultmap.nbrkomi.ru/ru/page/literatura.Poetyi.Razmyislov_Ananiy_Prokopevich/ Коми республикаса национальнӧй небӧгаинын А. П. Размыслов йылысь.]
* [http://www.syktyvdincbs.ru/writers/30/ Сыктывдін районса библиотека сайтын А. П. Размыслов йылысь.]
* [http://wiki.komikyv.org/index.php/%D0%A0%D0%B0%D0%B7%D0%BC%D1%8B%D1%81%D0%BB%D0%BE%D0%B2_%D0%90%D0%BD%D0%B0%D0%BD%D0%B8%D0%B9_%D0%9F%D1%80%D0%BE%D0%BA%D0%BE%D0%BF%D1%8C%D0%B5%D0%B2%D0%B8%D1%87 FU-lab сайтын  А. П. Размыслов йылысь.]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Паль сикт овмӧдчӧмин]]
[[Категория:Айму вӧсна Ыджыд тыш вылӧ усьысьяс]]
