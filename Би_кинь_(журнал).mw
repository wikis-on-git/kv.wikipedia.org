[[Файл:Би кинь.jpg|thumb|200px|right|"Би кинь" журналлӧн баныс (2010 во)]]

==Медшӧр юӧр==
«Би кинь» – ичӧт да шӧр челядьлы уна рӧма литературно-художественнӧй да серпаса журнал, петӧ [[1986-ӧд во]]сянь.

Петӧ [[тӧлысь]]нас ӧтчыдысь. Ыдждаыс — А4 формат, 16 лист бок. Тиражыс — 1000 сайӧ экз.

Индексыс — 73924

Пошта пыр гижӧдчан дон ([[2011 во]] вылӧ):
1 тӧлысь — 14 шайт 63 ур; 6 тӧлысь — 87 шайт 78 ур. Редакция пыр доныс: 60 шайт

== История ==
Журналлӧн медводдза номерыс петіс [[1986-ӧд во]]ся [[сора тӧлысь]]ӧ. Журналлӧн могъяс — [[коми кыв]] да литература, быдмысь войтырлӧн вежӧрын чужан му дорӧ муслун сӧвмӧдӧм, Коми мулӧн [[история]]ӧн тӧдмӧдӧм. Век корсьӧ енбиа нывкаясӧс да зонкаясӧс.

Журналын йӧзӧдӧны челядьлы лыддьӧм вылӧ [[висьт]]ъяс, [[кывбур]]ъяс, [[мойд]]ъяс, [[гижысь]]яс, [[пемӧс]]ъяс да [[лэбачь]]яс йылысь гижӧдъяс. Редакциякӧд йитӧд кутӧны гижысьяс, [[ворсысь]]яс, [[шылад тэчысь]]яс. Медуна зільӧны йӧзӧдны челядьлысь гижӧдторъяс да серпасъяс.

«Би киньын» редакторъясӧн вӧліны коми гижысьяс [[Белых Николай Фёдорович|Николай Белых]], [[Лужиков Александр Михайлович|Александр Лужиков]] ([[1992-ӧд во]]сянь), [[Ульянов Александр Васильевич|Александр Ульянов]], [[Попов Алексей Вячеславович|Алексей Попов]] ([[2021-ӧд во]]ся [[урасьӧм тӧлысь]]ӧдз). Ставныс найӧ пырӧны [[Коми гижысь котыр|Россияса гижысь котыр]]ö. Недыр шер-редакторлӧма И.Н. Орёл. [[2021-ӧд во]]ся [[кӧч тӧлысь 1-ӧд лун|кӧч тӧлысь 1-дза лунсянь]] медшӧр редакторыс — коми гижысь [[Нестерова Алёна Николаевна|Алёна Нестерова]].

Некымын во чӧж журналлӧн редакция республикаса районъясын котыртлӧ «'''Би кинь'''» гаж, кодлӧн могыс енбиа ныв-зонмӧс корсьӧм да быдтӧм. «Би кинь» гаж – тайӧ театрализованнӧй мича ворсӧм, кӧні медшӧр геройӧн ворсӧ беринӧсь зонка «Би кинь». Медся сюсь да енбиа челядьлы вичмӧ козин.

Редакция топыд йитӧд кутӧ [[удмуртъяс|удмурт]] челядьлы [[Кизили (журнал)|«Кизили»]] журналкӧд.

[[2004-ӧд во]]ся [[урасьӧм тӧлысь]]ын [[Коми Республика]]са правительстволӧн индӧд серти котыртчӧма «Коми му» газет редакция» Коми Республикаса канму учреждение, коді ӧтувтӧма [[Коми му (газет)|«Коми му»]] да [[Йӧлӧга (газет)|«Йӧлӧга»]] газетъяс, «Би кинь» да [[Чушканзі (журнал)|«Чушканзі»]] журналъяс. Сійӧ кадсяньыс тайӧ ыджыд котырнас директоралӧма [[коми гижысь]] [[Ульянов Александр Васильевич|Александр Ульянов]]. Налӧн лоӧма ӧтувъя бухгалтерия да компьютернӧй цех.

[[2011-ӧд во]]ся [[сора тӧлысь]]сянь холдингнас веськӧдлӧма Надежда Васильевна Быковская.

[[2012-ӧд во]]ся [[косму тӧлысь]]сянь артмӧдӧма "«Коми» небӧг лэдзан керка", кытчӧ сідзжӧ ӧтувтісны [[Войвыв кодзув (журнал)|«Войвыв кодзув»]] журнал.

==Ӧтуввез-листбок==
[[2011-ӧд во]]ын «Коми му» холдинглӧн лоӧма асшӧр ӧтуввез листбок. komimu.com ӧтуввез-листын эм торъя лист бокъяс быд петаслӧн — «Коми му» да «Йӧлӧга» газетъяслӧн, «Чушканзі» да «Би кинь» журналъяслӧн.

==Ӧшмӧсъяс==
* [http://www.komimu.com Коми муса газет-журналъяс]
* Путеводитель по журналу «Би кинь». [[1986]]–[[2007]] / МУК «Централизованная библиотечная система»; Сост. Н.Н. Колегова. – [[Сыктывкар]], [[2008]]. – 240 с.
* http://foto11.com/komi/docs/books/bikin/

[[Категория:Рочмуын газет-журналъяс]]
[[Категория:Коми Республикаын газет-журналъяс]]
[[Категория:Коми газет-журналъяс]]
[[Категория:Коми республика]]
