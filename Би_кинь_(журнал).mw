[[Файл:Би кинь.jpg|thumb|200px|right|"Би кинь" журналлöн баныс (2010 во)]]

==Медшӧр юӧр==
«Би кинь» – ичöт да шöр челядьлы уна рöма литературно-художественнöй да серпаса журнал, петö [[1986-ӧд во]]сянь.

Петö [[тӧлысь]]нас öтчыдысь. Ыдждаыс — А4 формат, 16 лист бок. Тиражыс — 1000 сайö экз.

Индексыс — 73924

Пошта пыр гижöдчан дон ([[2011 во]] вылö):
1 тöлысь — 14 шайт 63 ур; 6 тöлысь — 87 шайт 78 ур. Редакция пыр доныс: 60 шайт

== История ==
Журналлöн медводдза номерыс петiс [[1986-ӧд во]]ся [[сора тӧлысь]]ӧ. Журналлöн могъяс — [[коми кыв]] да литература, быдмысь войтырлöн вежöрын чужан му дорö муслун сöвмöдöм, Коми мулöн [[история]]öн тöдмöдöм. Век корсьö енбиа нывкаясöс да зонкаясöс.

Журналын йöзöдöны челядьлы лыддьöм вылö [[висьт]]ъяс, [[кывбур]]ъяс, [[мойд]]ъяс, [[гижысь]]яс, [[пемӧс]]ъяс да [[лэбачь]]яс йылысь гижöдъяс. Редакциякöд йитöд кутöны гижысьяс, [[ворсысь]]яс, [[шылад тэчысь]]яс. Медуна зiльöны йöзöдны челядьлысь гижöдторъяс да серпасъяс.

«Би киньын» редакторъясöн вöлiны коми гижысьяс [[Белых Николай Фёдорович|Николай Белых]], [[Лужиков Александр Михайлович|Александр Лужиков]] ([[1992-ӧд во]]сянь), [[Ульянов Александр Васильевич|Александр Ульянов]], [[Попов Алексей Вячеславович|Алексей Попов]] ([[2021-ӧд во]]ся [[урасьӧм тӧлысь]]ӧдз). Ставныс найö пырöны [[Коми гижысь котыр|Россияса гижысь котыр]]ö. Недыр шер-редакторлӧма И.Н. Орёл. [[2021-ӧд во]]ся [[кӧч тӧлысь 1-ӧд лун|кӧч тӧлысь 1-дза лунсянь]] медшӧр редакторыс — коми гижысь [[Нестерова Алёна Николаевна|Алёна Нестерова]].

Некымын во чöж журналлöн редакция республикаса районъясын котыртлö «'''Би кинь'''» гаж, кодлöн могыс енбиа ныв-зонмöс корсьöм да быдтöм. «Би кинь» гаж – тайö театрализованнöй мича ворсöм, кöнi медшöр геройöн ворсö беринöсь зонка «Би кинь». Медся сюсь да енбиа челядьлы вичмö козин.

Редакция топыд йитöд кутö [[удмуртъяс|удмурт]] челядьлы [[Кизили (журнал)|«Кизили»]] журналкöд.

[[2004-ӧд во]]ся [[урасьöм тöлысь]]ын [[Коми Республика]]са правительстволöн индöд серти котыртчӧма «Коми му» газет редакция» Коми Республикаса канму учреждение, кодi öтувтӧма [[Коми му (газет)|«Коми му»]] да [[Йöлöга (газет)|«Йöлöга»]] газетъяс, «Би кинь» да [[Чушканзi (журнал)|«Чушканзi»]] журналъяс. Сiйö кадсяньыс тайö ыджыд котырнас директоралӧма [[коми гижысь]] [[Ульянов Александр Васильевич|Александр Ульянов]]. Налöн лоӧма öтувъя бухгалтерия да компьютернöй цех.

[[2011-ӧд во]]ся [[сора тӧлысь]]сянь холдингнас веськӧдлӧма Надежда Васильевна Быковская.

[[2012-ӧд во]]ся [[косму тӧлысь]]сянь артмӧдӧма "«Коми» небӧг лэдзан керка", кытчӧ сідзжӧ ӧтувтісны [[Войвыв кодзув (журнал)|«Войвыв кодзув»]] журнал.

==Ӧтуввез-листбок==
[[2011-ӧд во]]ын «Коми му» холдинглöн лоӧма асшöр öтуввез листбок. komimu.com öтуввез-листын эм торъя лист бокъяс быд петаслöн — «Коми му» да «Йöлöга» газетъяслöн, «Чушканзi» да «Би кинь» журналъяслöн.

==Ӧшмӧсъяс==
* [http://www.komimu.com Коми муса газет-журналъяс]
* Путеводитель по журналу «Би кинь». [[1986]]–[[2007]] / МУК «Централизованная библиотечная система»; Сост. Н.Н. Колегова. – [[Сыктывкар]], [[2008]]. – 240 с.
* http://foto11.com/komi/docs/books/bikin/

[[Категория:Рочмуын газет-журналъяс]]
[[Категория:Коми Республикаын газет-журналъяс]]
[[Категория:Коми газет-журналъяс]]
[[Категория:Коми республика]]
