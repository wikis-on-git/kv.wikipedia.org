Висьтыс босьтӧма небӧгысь “Коми йӧзкостса важ висьтъяс” кодӧс чукӧртӧма Веньӧ Яркӧ Юрӧ (Юрий Герасимов Рочев) 

Важӧн пӧ тай вӧвлӧма Кӧрт айка.Сiйӧ пӧ, вӧлӧм, став йӧзсӧ сёйӧ.И татысь йӧзыс ставыс бырлӧма.Сiдз тай ме кывлi кыськӧ.Сэсся ӧтик локтас казак.Эжва кузя кутас кывтны дай кытӧнкӧ петук шы кылӧ.Сэтчӧ сэсся-й овмӧдчылӧма.Сiйӧ казакыс вӧлӧм ветлӧ-кытшлалӧ, чери кыйӧ да.А кватитчас да сэсся Эжвасяньыд зэв матын вӧлӧма.Ыджыд йӧр горулын сэтшӧм чудь гу эм.Сэтӧн дзебсьӧмӧн овлӧмаӧсь важӧн йӧзыс.И гусӧ, сiйӧ мыльксӧ, ми век на чудь гуӧн шуам.Вот сэсся Ыджыд йӧрад и стрӧитчас казакыд.Казакыс овмӧдчылӧма и сэсянь сэсся-й цӧзыс чукӧрмӧма, казаксяньыс.Кӧрт айкаыс вӧлӧм став йӧзсӧ сёйӧ вочасӧн.А сэсся сэсянь йывмӧма цӧзыс, казаксяньыс.Роч вӧлӧма мортыс, абу коми.Сэсся тай переходитӧма комиӧ.
