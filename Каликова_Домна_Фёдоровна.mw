{{Персоналия}}
[[Файл:Каликова Д. Скульптура.jpg|350 px|right|thumb|Сыктывкарын Домна Каликовалы скульптура (автор — В.А. Рохин)]]

'''Каликова Домна Фёдоровна''' ([[1896 во|1896]]—[[1919]]) — Гражданскӧй тыш дырся героиня.

== Олан туй ==
Домна Каликова чужӧма [[1896-ӧд во]]ся [[тӧвшӧр тӧлысь 1-ӧд лун|тӧвшӧр тӧлысь 1-дза лунӧ]] [[Вӧлӧгда губерня]]ын [[Усть-Сысольск уезд]]са [[Выльгорт (Сыктывдін район)|Выльгорт вӧлӧсьтувса]] Дав [[грезд]]ын (ӧні пырӧ [[Сыктывдін район]]са [[Выльгорт (Сыктывдін район)|Выльгортӧ]]).<ref>Домна: методико-библиографическое пособие / МБУК «Сыктывдинская централизованная библиотечная система»; Сост.: ''И. Г. Жукова'', ''Л. Н. Муравьёва''. — Выльгорт, [[2016-ӧд во|2016]]. — С. 4.</ref> Куим арӧсӧн кольӧма батьтӧгыс.

Челядь дырйиыс батрачитӧма озыръяс дорын, уджалӧма кирпич вӧчан заводын. Том дырйиыс уджалӧма [[Кардор]]са, [[Вӧлӧгда]]са да [[Петыркар|Петроградса]] заводъясын. Петавлӧма демонстрацияяс вылӧ Временнӧй правительстволы паныд, венласьӧма полициякӧд. 

[[1918-ӧд во]]ся [[ода-кора тӧлысь]]ӧ бергӧдчӧма Выльгорт сиктӧ, зільӧма Выльгортса гӧльяслӧн комитетын (комбед). Водзмӧстчӧма Выльгортса культурно-просветительскӧй кружокын. [[1919-ӧд во]]ын уджалӧма Усть-Сысольск карса исполкомлӧн му юкӧдын. [[1919-ӧд во]]ся [[йирым тӧлысь]]ын пырӧ большевик партияӧ.

[[1919-ӧд во]]ся [[вӧльгым тӧлысь]]ӧ пырӧма Усть-Сысольскса партизанъяслӧн котырӧ. Унаысь ветлӧма враглӧн тылӧ да вайӧма колана юӧрръяс. [[Ӧшым тӧлысь]]ӧ Домна Каликоваӧс '''еджыдъяс''' кыйисны [[Кулӧмдін район]]са [[Аныб (Кулӧмдін район)|Аныб]] сикт дорын разведка дырйи да ёна нӧйтісны. Сійӧс вӧлі лыйлӧма [[ӧшым тӧлысь 22-ӧд лун]]ӧ [[Помӧсдін (Кулӧмдін район)|Помӧсдін]] сиктсянь неылын [[Эжва]] ю вылын.

[[1920-ӧд во]]ся [[рака тӧлысь]]ӧ гуалӧма [[Сыктывкар]]ын Кырув вичкоса шойнаын.

== Каликова культураын ==
Уна во чӧж Домна Каликова вӧлі коми серпасалана искусствоын тӧдчана образӧн. Сылы вӧлі сиӧма серпасъяс, скульптураяс, графика, кывбуръяс и с.в. <ref>[http://www.gazeta-respublika.ru/article.php/14056 Беляева Н. Многоликая Домна // Республика, 2008. 216 №]</ref>

=== Серпасъяс ===
* Стронк Георгий — серпас ([[1942]])
* Жилин Николай — куим эскиз ([[1944]]—[[1945]])
* Козлов Энгельс — «Домна Каликова» ([[1959]])
* Игнатов Василий — «Похороны коми партизанки Домны Каликовой» да «Плач над телом Домны Каликовой» серпасъяс ([[1967]]); «Вступление Домны в Красную армию», «Казнь Домны Каликовой» да «Плач над Домной» серпасъяс ([[1976]]). 
* Козлов Энгельс — «Дни революции. Домна Каликова в Петрограде» ([[1981]]).
* Добряков Сергей — мозаикаысь панно. 
* Киселев Григорий 

=== Скульптура ===
* Митюшев Пантелеймон — 2 вариант ([[1951]])
* Мамченко Владислав — пуысь.
* [[Рохин Владимир Афанасьевич|Владимир Рохин]] — Сыктывкарын Сӧветскӧй улича вылын 2 №-а школа (ӧні — Роч гимназия) водзын скульптура (кӧрт, [[1979]]).

=== Бюст ===
* Карева Тамар ([[1953]]) — гипс

=== Опера ===
* Архимандритов Б. — «Домна Каликова» опера ([[1967]]), [[Щербаков Фёдор Васильевич|Фёдор Щербаковлӧн]] кывбура драма серти.

== Паметь ==
* Сыктывкарын Домна Каликова нимӧн шуӧма улича.
* Сыктывкарын Виттор Савин да Завод уличаяс пельӧсын сувтӧдӧма обелиск.

== Ӧшмӧсъяс ==
* Попов Н. Славная дочь коми народа // Юность огневая. — [[Сыктывкар]], [[1958]].
* Чупров В. Каликова Домна Федоровна // Республика Коми. Энциклопедия: в 3-х т. — [[Сыктывкар]]: Коми кн. изд-во, [[1999]]. — Т. 2. — С. 54.
* Домна: методико-библиографическое пособие / МБУК «Сыктывдинская централизованная библиотечная система»; Сост.: ''И. Г. Жукова'', ''Л. Н. Муравьёва''. — Выльгорт, [[2016-ӧд во|2016]]. — 44 с.
* [http://www.tomovl.ru/komi/Domna_Kalikova.html Домна Каликова, героиня гражданской войны в Коми крае]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Выльгорт сикт овмӧдчӧмин]]
