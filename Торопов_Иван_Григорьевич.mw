'''Торопов Гриш Вань''' ({{lang-ru|Иван Григорьевич Торопов}}) ([[1928]] вося [[27 моз|моз 27 лун]], [[Койгорт]] - [[2011 во]]ся [[21 кос му|косму 21]] лун, [[Сыктывкар]]) - [[Коми Республика]]са нимйöза гижысь, Коми Республикаса культураын нимöдана уджалысь, [[Куратов Ӧльӧш Вань|Иван Куратов]] нима Государственнöй премияса лауреат.

==Олöм туй==

И. Торопов чужис [[1928]] вося [[27 моз|моз 27 лунö]] [[Койгорт]] сиктын. Батьыс, Григорий Кириллович, пуктiс ловсö фронт вылын.
[[1942]] воын сизим вося школа помалöм бöрын ковмылiс вунöдлыны велöдчöм йылысь. Ковмис отсавны мамлы ичöт вокъяссö да чойсö кок йылö сувтöдöмын. 1945 воын кувсьö и мамыс. Иван Григорьевич уджалö колхозын, лесопунктын, кылöдö пуръяс [[Сыктыв]] ютi. 1953 восянь армияысь воöм бöрын уджалö Коми Республикаса радиокомитетын корреспондентöн да редакторöн. 1964 восянь 1969 воöдз велöдчö [[А.М. Горький]] нима Литературнöй институтын. 2006 воын Койгорт районса Гурган грездын вöлi восьтöма «И.Г. Торопов нима керка-музей». Иван Григорьевич Торопов дыр кад олiс Сыктывкарын.

Иван Торопов кувсис [[2011 во]]ся [[21 кос му|косму 21]] лунö.

==Творчество== 
Медводдза гижöдъясöн лоисны:  «Бригадир и его товарищи», «Майя» - 1959. 1962 воö «Войвыв кодзув» журналын петö «Ныв локтiс пармаö» повесьт, шöр геройöн лоö Галя Горицвет.  Ассьыс олöмсö Гижысь петкöдлö автобиографическöй гижöдъясын: «Шуриклы шыд»,  «Проса рок» (1966), «Воклы дозмöр» (1967),  «Кöнi тэ, кар?» (1967), «Регыд дас квайт» (1971). Танi петкöдчö Тороповлöн гижöдъясын меднималана герой - [[Федя Мелехин]].

Гижöдъясас петкöдлöма тшыг война кад да зонкалöн быдмöм-сöвмöм. Бура петкöдлöма, кутшöм мöвпъяс пырöны сылöн юрас, кыдзи сiйö венö олöмысь став сьöкыдлунсö.

1970 воö «Войвыв кодзув» журнал йöзöдö «Чужин кö тэ мортöн» романлысь медводдза юкöн, а 1974 воын романыс петö торъя небöгöн.
1972 воö петö « Но-о, биа бордаяс!» повесьт, кöнi петкöдчö быдмöм Федя Мелехин.

Иван Григорьевич гижöдъясын тыдовтчöны экологическöй проблемаяс: «Арся сьыланкыв» повесьт - 1973,  «Дозмöр койт» пьеса - 1974.
1975 воын петö «Тiянлы водзö овны» повесьт, критикъяс вылö донъялiсны гижöдсö. 1977 воын петö повесьт « Видза колян, мушкетер!», кодi помалö мелехинскöй циклсö.

==Наградаяс==
1972 воö «Регыд дас квайт» гижöдысь И.Г. Тороповлы сетöны Куратов нима Коми АССР-са Государственнöй премия.
Иван Григорьевичлы вöлi сетöма «Почёт знак» да «Дружба народов» орденъяс, Коми Республикаса нимйöза гижысь ним, Коми Республикаса культураын нимöдана уджалысь почёт ним, 1984 воö - А.М. Горький нима РСФСР-са Государственнöй премия.

==Öшмöсъяс==

* История Коми литературы: В 3-х т. Т. 3 / Под ред. [[Ванеев Альберт Егорович|''А.Е. Ванеева'']], [[Мартынов Владимир Иванович|''В.И. Мартынова'']]. Сыктывкар, [[1981]]. С. 277-294.

[[Категория:Персоналия:Коми‎]]
[[Категория:Коми гижысь]]

[[ru:Торопов, Иван Григорьевич]]
