'''Торопов Иван Григорьевич ''' ([[коми кыв|коми]]ӧн '''Гриш Вань''', [[1928]]-[[2011 во]]) — [[Коми АССР-са нимйӧза гижысь]], Коми Республикаса культураын нимöдана уджалысь, [[Куратов Ӧльӧш Вань|Иван Куратов]] нима канму премиа босьтысь.

== Олан туй ==
* [[1928]], [[27 моз|моз тӧлысь 27 лун]] — [[Койгорт]] сиктын. Батьыс, Григорий Кириллович, пуктiс ловсö фронт вылын.
* [[1942]] — сизим вося школа помалöм бöрын ковмылiс вунöдлыны велöдчöм йылысь. Ковмис отсавны мамлы ичöт вокъяссö да чойсö кок йылö сувтöдöмын. 1945 воын кувсьö и мамыс. Иван Григорьевич уджалö колхозын, лесопунктын, кылöдö пуръяс [[Сыктыв]] ютi. 
* [[1953]] — армияысь воöм бöрын уджалö Коми АССР-са радиокомитетын корреспондентöн да редакторöн.
* [[1964]]-[[1969]] — велöдчö А.М. Горький нима Литературнöй институтын.
* [[2011 во]], [[21 кос му|косму тӧлысь 21]] — Иван Торопов кувсис.

== Гижан удж == 
Медводдза гижöдъясöн лоисны: «Бригадир и его товарищи», «Майя» ([[1959]]). [[1962]] воö [[Войвыв кодзув (журнал)|«Войвыв кодзув»]] журналын петö «Ныв локтiс пармаö» повесьт, шöр геройöн лоö Галя Горицвет. Ассьыс олöмсö Гижысь петкöдлö автобиографическöй гижöдъясын: «Шуриклы шыд», «Проса рок» ([[1966]]), «Воклы дозмöр» ([[1967]]), «Кöнi тэ, кар?» ([[1967]]), «Регыд дас квайт» ([[1971]]). Танi петкöдчö Тороповлöн гижöдъясын меднималана герой - Федя Мелехин.

Гижöдъясас петкöдлöма тшыг война кад да зонкалöн быдмöм-сöвмöм. Бура петкöдлöма, кутшöм мöвпъяс пырöны сылöн юрас, кыдзи сiйö венö олöмысь став сьöкыдлунсö.

[[1970]] воö «Войвыв кодзув» журнал йöзöдö «Чужин кö тэ мортöн» романлысь медводдза юкöн, а 1974 воын романыс петö торъя небöгöн. [[1972]] воö петö « Но-о, биа бордаяс!» повесьт, кöнi петкöдчö быдмöм Федя Мелехин.

Иван Григорьевич гижöдъясын тыдовтчöны экологическöй проблемаяс: «Арся сьыланкыв» повесьт ([[1973]]), «Дозмöр койт» пьеса ([[1974]]). [[1975]] воын петö «Тiянлы водзö овны» повесьт, критикъяс вылö донъялiсны гижöдсö. [[1977]] воын петö «Видза колян, мушкетер!» повесьт, кодi помалö мелехин циклсö.

== Наградаяс ==
* Куратов нима Коми АССР-са канму премиа ([[1972]]) «Регыд дас квайт» гижöдысь.
* «Почёт пас» орден 
* «Войтыръяслӧн ёртасьӧм» орден 
* [[Коми АССР-са нимйӧза гижысь]] 
* Коми Республикаса культураын нимöдана уджалысь
* А.М. Горький нима РСФСР-са канму премиа ([[1984]])

== Паметь ==
* [[2006 во]]ын Койгорт районса Гурган грездын вöлi восьтöма «И.Г. Торопов нима керка-музей». 

== Ӧшмӧсъяс ==
* История Коми литературы: В 3-х т. Т. 3 / Под ред. [[Ванеев Альберт Егорович|''А.Е. Ванеева'']], [[Мартынов Валерий Иванович|''В.И. Мартынова'']]. [[Сыктывкар]], [[1981]]. С. 277-294.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми‎]]
[[Категория:Коми гижысь]]
[[Категория:Койгорт си‎кт овмӧдчӧмин]]

[[koi:Торопов Иван Григорьевич]]
[[ru:Торопов, Иван Григорьевич]]
