{{Персоналия}}
'''Торопов Иван Григорьевич ''' ([[коми кыв|коми]]ӧн '''Гриш Вань''', [[1928]]—-[[2011 во]]) — [[Коми Республикаса нимйӧза гижысь]], Коми Республикаса культураын нимöдана уджалысь, [[Куратов Ӧльӧш Вань|Иван Куратов]] нима канму премиа босьтысь.

== Олан туй ==
* [[1928]], [[27 моз|моз тӧлысь 27 лун]] — чужис [[Коми (Зыряна) асвеськӧдлан обласьт]]са [[Койгорт]] сикт улӧ пырысь [[Гурган (Койгорт район)|Гурган]] [[грезд]]ын (ӧні [[Койгорт]] сикт юкӧн). Батьыс, Григорий Кириллович, пуктiс ловсö фронт вылын.
* [[1942]] — сизим вося школа помалöм бöрын ковмылiс вунöдлыны велöдчöм йылысь. Ковмис отсавны мамлы ичöт вокъяссö да чойсö кок йылö сувтöдöмын. [[1945 во]]ын кувсьö и мамыс. Иван Григорьевич уджалö колхозын, лесопунктын, кылöдö пуръяс [[Сыктыв]] ютi. 
* [[1953]] — армияысь воöм бöрын уджалö Коми АССР-са радиокомитетын корреспондентöн да редакторöн.
* [[1964]]—[[1969]] — велöдчö А.М. Горький нима Литературнöй институтын уджысь орӧдчытӧг. [[1966 во]]сянь уджаліс литсотрудникӧн да редакторӧн [[Войвыв кодзув (журнал)|«Войвыв кодзув» журналын]].
* [[2011 во]], [[21 косму|косму тӧлысь 21]] — Иван Торопов кувсис.

== Гижан удж == 
Иван Торопов босьтчис гижны очеркъяс, кодъяс петавлісны «Войвыв кодзув» журналын. «Кыв кӧ сетін» медводдза висьтсӧ И. Торопов йӧзӧдіс [[1959]] воын. Сэсся чужисны «Бригадир да сылӧн тӧварышъяс», «Майя» ([[1959]]). Регыдӧн петіс «Ми — войвывсаяс» висьт чукӧр. [[1962]] воö [[Войвыв кодзув (журнал)|«Войвыв кодзув»]] журналын петö «Ныв локтiс пармаö» повесьт, шöр геройöн лоö Галя Горицвет. Ассьыс олöмсö Гижысь петкöдлö автобиографическöй гижöдъясын: «Шуриклы шыд», «Проса рок» ([[1966]]), «Воклы дозмöр» ([[1967]]), «Кöнi тэ, кар?» ([[1967]]), «Регыд дас квайт» ([[1971]]). Танi петкöдчö Тороповлöн гижöдъясын меднималана герой - Федя Мелехин.

Гижöдъясас петкöдлöма тшыг война кад да зонкалöн быдмöм-сöвмöм. Бура петкöдлöма, кутшöм мöвпъяс пырöны сылöн юрас, кыдзи сiйö венö олöмысь став сьöкыдлунсö.

[[1970]] воö «Войвыв кодзув» журнал йöзöдö «Чужин кö тэ мортöн» романлысь медводдза юкöн, а [[1974]] воын романыс петö торъя небöгöн. [[1972]] воö петö «Но-о, биа бордаяс!» повесьт, кöнi петкöдчö быдмöм Федя Мелехин.

Иван Григорьевич гижöдъясын тыдовтчöны экологическöй проблемаяс: «Арся сьыланкыв» повесьт ([[1973]]), «Дозмöр койт» пьеса ([[1974]]). [[1975]] воын петö «Тiянлы водзö овны» повесьт, критикъяс вылö донъялiсны гижöдсö. [[1977]] воын петö «Видза колян, мушкетер!» повесьт, кодi помалö мелехин циклсö.

Иван Торопов гижліс сідзжӧ кывбуръяс, пьеса («Дозмӧр койт»).

== Небӧгъяс ==
=== Комиӧн ===
* Ныв локтiс пармаӧ. [[1964]]
* Проса рок. [[1966]]
* Шуриклы шыд. [[1967]]
* Юяс да сьӧлӧмъяс: повестьяс / Ред. В. Морозов; серпасалiс С.А. Добряков. – [[Сыктывкар]]: [[Коми небӧг лэдзанін|Коми кн. изд-во]], [[1969]]. – 185 л.б.
* Регыд дас квайт. [[1971]]
* Тiянлы водзö овны. [[1975]]
* Тіянлы водзӧ овны: висьтъяс, повестьяс / Ред. Т.Н. Чукичева; серпасалic [[Мошев Аркадий Васильевич|А.В. Мошев]]. – [[Сыктывкар]]: [[Коми небӧг лэдзанін|Коми кн. изд-во]], [[1980]]. – 623 л.б.
* Ӧтувтӧм гижӧдъяс. Т. 1. — Висьтъяс, повесьтъяс, кывбуръяс / Ред. А.В. Тентюков; Серпасаліс Г.Н. Шарипков. — [[Сыктывкар]]: [[Коми небӧг лэдзанін]], [[2003]]. — 736 л.б.
* Ӧтувтӧм гижӧдъяс. Т. 2. — Повесьтъяс, роман / Ред. А.В. Тентюков; Серпасаліс Г.Н. Шарипков. — [[Сыктывкар]]: [[Коми небӧг лэдзанін]], [[2003]]. — 736 л.б.
* Ӧтувтӧм гижӧдъяс. Т. 3. — Повесьтъяс, пьеса, роман-хроника / Ред. А.В. Тентюков; Серпасаліс В.Б. Осипов. — [[Сыктывкар]]: [[Коми небӧг лэдзанін]], [[2003]]. — 688 л.б.

=== Роч кыв вылӧ вуджӧдӧмӧн ===
* Где ты, город? [[1972]]
* Вам жить дальше: рассказы и повести / перевод с коми Станислава Панкратова. – [[Москва]]: Современник, [[1981]]. – 527 с.

== Наградаяс ==
* Куратов нима Коми АССР-са канму премиа ([[1972]]) «Регыд дас квайт» гижöдысь.
* [[Почёт орден (СССР)|«Почёт пас» орден]] ([[1976]])
* Коми АССР-са культураын нимӧдана уджалысь ([[1978]])
* [[Войтыръяслӧн Ёрталун орден]] ([[1988]])
* А.М. Горький нима РСФСР-са канму премиа ([[1984]])
* [[Коми Республикаса нимйӧза гижысь]] ([[1995]])
* Ёртасян орден ([[2004]])
* [[Айму водзын бур уджысь (орденлӧн медаль)|IV тшупӧда «Айму водзын бур уджысь» орденлӧн медаль]] ([[(2010]])
* «1941-1945 воясӧ Айму вӧсна Ыджыд тыш дырйи бур уджысь» медаль.

== Паметь ==
* [[2006 во]]ын Койгорт районса Гурган грездын вöлi восьтöма «И.Г. Торопов нима керка-музей».

== Ӧшмӧсъяс ==
* История Коми литературы: В 3-х т. Т. 3 / Под ред. [[Ванеев Альберт Егорович|''А.Е. Ванеева'']], [[Мартынов Валерий Иванович|''В.И. Мартынова'']]. [[Сыктывкар]], [[1981]]. С. 277-294.
* [http://wiki.komikyv.org/index.php/%D0%A2%D0%BE%D1%80%D0%BE%D0%BF%D0%BE%D0%B2_%D0%98%D0%B2%D0%B0%D0%BD_%D0%93%D1%80%D0%B8%D0%B3%D0%BE%D1%80%D1%8C%D0%B5%D0%B2%D0%B8%D1%87 И. Г. Тороповлӧн библиография коми онлайн тӧданінын]
* [http://komikyv.org/kpv/node/9517 И. Г. Тороповлӧн гижӧдъяс коми онлайн небӧгаинын]
* [http://www.nbrkomi.ru/page/1857/ Коми Республикаса Национальнӧй библиотека]
* http://foto11.com/komi/writer/itoropov.php
* [http://www.rodina-portal.ru/people/details/id/231 Моя малая Родина]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми‎]]
[[Категория:Коми гижысь]]
[[Категория:Койгорт си‎кт овмӧдчӧмин]]
[[Категория:Чужисны 1928 воын]]
[[Категория:Кулісны 2011 воын]]
