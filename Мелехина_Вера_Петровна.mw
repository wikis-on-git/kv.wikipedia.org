'''Мелехина Вера Петровна''' ([[1965|1965]]) — [[Перым коми кыв|перым коми]] [[Коми гижысьяс анбур серти|гижысь]].

== Олан туй ==
Вера Мелехина чужӧма [[1965 во]]ся [[моз тӧлысь 2-ӧд лунӧ]] [[Перым край|Перым обласьтын]] [[Перым Коми кытш|Перым коми национальнӧй кытшысь]] [[Кӧч район]]са [[Лобоз (Кӧч район)|Лобоз]] [[грезд]]ын. Велӧдчӧма [[Гаинчи (Кӧч район)|Гаинчи]] начальнӧй школаын, [[1980 во]]ын помалӧма [[Хазов (Кӧч район)|Хазовса]] 8 класса школа. [[1982 во]]ын помалӧма [[Верещагино]] карын 4 №-а ГПТУ, [[1987 во]]ын — [[Кудымкар]]ын Перым Коми видз-му овмӧс техникум. Уджалӧма «Кочёвскӧй» совхозын зоотехникӧн; веськӧдлӧма Лобоз сиктса клубӧн ([[1982]]—[[2002 во]]ясын), Кӧч районса культура керкаын автоклубӧн, «Надея» да «Лымдорчача» фольклор котыръясӧн. 

== Гижан удж ==
[[Перым коми кыв]]йӧн медводдза кывбуръяссӧ йӧзӧдлӧма «Парма» кытшса газетын [[1992 во]]ын. Йӧзӧдчылӧма «Северянка» да «Кочёвская жизнь» райгазетаясын, [[Кудымкар район]]са «В окружении Камы» газетын, «Иньва» литературно-художественнӧй сборникъясын ([[2007]], [[2010 во|2010]], [[2012 во|2012 воясӧ]]). Пырӧдчылӧма районса да Перым коми кытшса литературнӧй конкурсъясӧ [[2005]], [[2008]], [[2011 во|2011]], [[2012 во|2012 воясын]]. Медводдза «Оланлӧн пассэз» кывбур чукӧрыс петӧма Перым Коми небӧг лэдзанінын [[2010 во]]ын. 

[[2018 во|2018 воын]] сетӧма Перым Коми кытшса [[Питю Ӧньӧ|А. Зубов]] нима литературнӧй премия поэзия юкӧнын «Ловнам ме гортын» кывбур чукӧрысь.<ref>[https://godliteratury.ru/projects/vek-volkodav-glazami-derevenskoy-zhen ''Карнаухов И.'' Лауреатами премий Коми-Пермяцкого округа стали исключительно писательницы // «Год литературы» сайт (2018.03.14 лун; рочӧн)]</ref>

== Небӧгъяс ==
Ставнас йӧзӧдӧма вит асшӧр небӧг:
* Оланлӧн пассэз. — [[Кудымкар]]: Коми-Пермяцкое кн. изд-во, [[2010 во|2010]].
* Ловнам ме гортын. [[2016 во|2016]].

== Наградаяс ==
* Перым Коми кытшса А. Зубов нима литературнӧй премия поэзия юкӧнын «Ловнам ме гортын» кывбур чукӧрысь ([[2018 во|2018]])

== Ӧшмӧсъяс ==
* Коми-пермяцкие писатели: Биографический справочник для образовательных учреждений. В 2 ч. Часть I. / Авт.-сост. Н.А. Мальцева. — [[Кудымкар]], [[2006]].
* [http://enc.permculture.ru/showObject.do?object=1805342198 Пермский край: Энциклопедия.]
* [[Рычков Виктор Васильевич|''Рычков В.В.'']] Из биографии Веры Мелехиной // Всходы: сборник статей IV Межрегиональной литературно-краеведческих чтений. — [[Кудымкар]], [[2012 во|2012]]. — С. 65—68.
 
== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Перым коми]]
[[Категория:Персоналия:Перымса коми гижысьяс]]
[[Категория:Чужисны 1965-ӧд воын]]
[[Категория:Чужисны моз тӧлысь 2-ӧд лунӧ]]
