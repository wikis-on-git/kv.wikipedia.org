{{Персоналия}}
[[Файл:Бутырева Г.В.jpg|300 px|right|thumb|Бутырева Галина Васильевна (1944) — коми гижысь <ref>[http://www.gazeta-respublika.ru/article.php/18423 Литературная фотогалерея Галины Бутыревой]</ref>]] 

'''Бутырева Галина Васильевна''' (комиӧн — '''Вась Галя''') ([[1944]]) — [[коми кыв|коми]] [[коми гижысьяс анбур серти|гижысь]], общественник, [[Коми Республикаса культураын нимӧдана уджалысь]].

== Олан туй ==
Галина Бутырева чужӧма [[1944-ӧд во]]ся [[кӧч тӧлысь 12-ӧд лун]]ӧ [[Удора район]]са [[Йӧртымдін (Удора район)|Йӧртымдін]] [[сикт]]ын. [[1962-ӧд во]]ын помалӧма [[Важгорт (Удора район)|Важгортса]] шӧр школа, [[1966-ӧд во]]ын — [[Коми канмуса педагогика институт]] да босьтӧма «Роч кыв да литература велӧдысь» специальносьт. [[1966]]—[[1968-ӧд во]]ясын велӧдӧма школаын, [[1968]]—[[1986]] — редакторалӧма телевидениеын.

[[1986]]—[[1991-ӧд во]]ясын — Коми АССР-са культура министрӧс вежысь. [[1991]]—[[1992-ӧд во]]ясын — [[Финн-йӧгра войтыр|финн-йӧгра войтырлысь]] культураяс сӧвмӧдан Фондын консультант-координатор, [[1992]]—[[1993-ӧд во]]ясын — Коми Республикаса культура министерство бердын Республикаса финн-йӧгра культура шӧринса директор. [[1993]]—[[1994-ӧд во]]ясын — национальносьтъяс делӧяс серти Коми Республикаса канмуса комитетӧн веськӧдлысь, [[1994]]—[[1995]] — Коми Республикаса национальносьтъяс делӧяс серти министр, [[1995]]—[[1999-ӧд во]]ясын — Коми Республикаса Юралысьӧс вежысь социальнӧй юкӧн серти.

[[1997]]—[[2015-ӧд во|2015]] — [[Арт (журнал)|«Арт»]] журналса шӧр редактор.

== Гижан удж ==
Галина Бутырева тӧдса кыдзи поэт. Гижӧ [[коми кыв|комиӧн]] и [[роч кыв|рочӧн]].

Йӧзӧдӧма некымын кывбур чукӧр: «Пас туй» ([[1989]]), «Бог с тобой» ([[1994]]), «Сёкатӧ, эзысьӧ, донаӧ…» ([[1999]]), «К портрету моей Родины» ([[2002]]), «Да будет имя Твоё» ([[2003]]), «Ритмы реки» ([[2004]]), «Бурӧ-визьӧ» ([[2005]]), «Лов шы» ([[2008]]). 

Аслас творчествоын поэтесса вӧдитчӧ коми да роч поэзиялы гежӧд стихӧн – верлибрӧн (рифматӧм стих). Бутыревалӧн кывбуръяс — олӧм, Коми му, вӧр-ва, мир да муслун йылысь мӧвпалӧмъяс.

Галина Бутыревалысь кывбуръяссӧ вуджӧдӧма [[эст кыв|эст]], [[финн кыв|финн]], [[венгер кыв|венгер]], [[норвегия кыв|норвег]] да [[англия кыв|англия]] кывъяс вылӧ.

Гижысь сідзжӧ вуджӧдчӧ: комиӧдӧ роч да финн-йӧгра гижысьясӧс.

Бутырева — Россияса Журналист котырӧ пырысь ([[1978]]), Россияса Гижысь котырӧ пырысь ([[1997]]), «Россияса пресса котырӧ» почётнӧй пырысь ([[2008]]).

Та кындзи гижысь тӧдса кыдзи фотосерпасалысь. <ref>[http://www.gazeta-respublika.ru/article.php/18423 Литературная фотогалерея Галины Бутыревой]</ref>

== Небӧгъяс == 
Галина Бутырева йӧзӧдіс 10 сайӧ небӧг: <ref>[http://www.nbrkomi.ru/page/2480 Бутырева Галина Васильевна]</ref>

=== Комиӧн ===
* Пас туй: кывбуръяс. — [[Сыктывкар]]: [[Коми небӧг лэдзанін|Коми кн. изд-во]], [[1989]]. — 24 л.б.
* Сёкатӧ, эзысьӧ, донаӧ...: кывбуръяс / Серпасаліс Г.Н. Шарипков. — [[Сыктывкар]]: [[Коми небӧг лэдзанін|Коми кн. изд-во]], [[1999]]. — 108 л.б.
* Бурӧ-визьӧ: кывбуръяс, кевмысьӧмъяс, сьыланкывъяс, вуджӧдӧмъяс / Серпасаліс Ю.Н. Лисовский. — [[Сыктывкар]], [[2005]]. — 144 л.б.
* Лов шы: кывбуръяс, вуджӧдӧмъяс / [серпасаліс Ю.Н. Лисовский]. — [[Сыктывкар]]: [[Кола (небӧг лэдзанін)|Кола]], [[2008]]. — 144 л.б.
* И вӧлі ю... Кывбуръяс, вуджӧдӧмъяс / Худ. ред. Г.Н. Шарипков — [[Сыктывкар]]: [[Кола (небӧг лэдзанін)|«Кола»]], [[2014 во|2014]]. — 192 л.б. (тираж 1170 экз.)

=== Роч кыв вылӧ вуджӧдӧмӧн ===
* Бог с тобой: стихи. — [[Сыктывкар]]: [[Коми небӧг лэдзанін|Коми кн. изд-во]], [[1994]]. — 80 с. (рочӧн, комиӧн).     
* Сад друзей: стихотворения / [предисл.] Надежды Мирошниченко. — [[Сыктывкар]], [[1997]]. — 127 с.
* Васильева, Т., Бутырева, Г. Диалог : живопись, графика, стихи. — М.: Дизайн. Информация. Картография, [[2001]]. — 159 с.
* К портрету моей родины: стихи / Художник Ю.Н. Лисовский. — [[Сыктывкар]], [[2002]]. — 223 с.
* Да будет имя Твоё : мирские молитвы / [Худож. Т.В. Васильева]; вступ. слово епископа Сыктывкар. и Воркут. Питирима; послесл. авт. — [[Сыктывкар]], [[2003]]. —  40 с.
* Ритмы реки: фотографии, стихи. — [[Сыктывкар]], [[2004]]. —  64 с.
* Васильева Т., Бутырева Г. Земное небо: [альбом] / Татьяна Васильева: живопись, графика; Галина Бутырева: стихи.— [[Сыктывкар]], [[2006]]. —  159 с.

=== Мукӧд кыв вылӧ вуджӧдӧмӧн ===
* Ыпъялӧ сись... = Еще горит свеча... = Loistaa kynttilä... = Leegitseb küünal... : кывбуръяс, вуджӧдӧмъяс / Серпасаліс Ю.Н. Лисовский. — [[Сыктывкар]]: [[Кола (небӧг лэдзанін)|Кола]], [[2009]]. — 160 л.б. ([[коми кыв|коми]], [[роч кыв|роч]], [[венгер кыв|венгер]], [[эст кыв|эст]], [[финн кыв|финн]], [[норвегия кыв|норвег]] да [[англия кыв|англия]] кывъяс вылын).

== Наградаяс ==
* Коми Республикаса культураын нимӧдана уджалысь ([[1994]])
* Коми Республикаса Веськӧдлан котырлысь литератураын ([[Куратов Иван Алексеевич|И.А. Куратов нима]]) премиа босьтысь ([[2005]]) — «Сёкатӧ, эзысьӧ, донаӧ...» да «К портрету моей Родины» небӧгъясысь
* Вежа благовернӧй князь Даниил Московскӧй нима медаль ([[1998]]) — Роч Православнӧй вичколӧн
* [[Айму водзын бур уджысь (орденлӧн медаль)|II тшупӧда «Айму водзын заслугаясысь» орденлӧн медаль]] ([[2005]])
* «Коми Республика водзын заслугаясысь» пас ([[2006]])
* [[Коми Республикалы 100 во (медаль)|«Коми Республикалы 100 во» медаль]] ([[2021-ӧд во|2021]])<ref>[https://komiinform.ru/news/220105 Глава Коми вручил государственные награды Российской Федерации и Республики Коми // «Комиинформ» юӧр сетан агентство (2021.08.20-ӧд лун; рочӧн]</ref>

== Ӧшмӧсъяс ==
* http://www.nbrkomi.ru/page/2480
* [http://www.gazeta-respublika.ru/article.php/18423 Литературная фотогалерея Галины Бутыревой]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Йӧртымдін сикт овмӧдчӧмин]]
[[Категория:Коми войтырын водзмӧстчысьяс]]
[[Категория:Коми гижысь котырӧ пырысьяс]]
