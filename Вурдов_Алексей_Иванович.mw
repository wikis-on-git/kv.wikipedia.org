{{Персоналия}}
'''Вурдов Алексей Иванович''' ([[1956]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Алексей Вурдов чужис [[Инта]] карын [[1956 во]]ся [[21 урасьӧм|урасьӧм тӧлысь 21-ӧд лунӧ]]. Интаӧ бать-мамыс вӧлі локтӧмаӧсь [[Удорса район]]са [[Слӧбӧдаяг (Удора район)|Слӧбӧдаяг]] [[грезд]]ысь. Шахтаын вит во уджалӧм бӧрын найӧ бӧр бергӧдчисны Удораӧ. [[1959 во]]сянь сылӧн челядьдырыс колис [[Ыджыдъяг (Удора район)|Ыджыдъяг]] [[посёлок]]ын да [[Слӧбӧдаяг (Удора район)|Слӧбӧдаяг]] грездын.

[[1973 во]]ын помаліс Косланса шӧр школа. Кардорса лесотехническӧй институтын босьтіс «вӧр овмӧсын инженер» специальносьт, уджаліс сэні Мехлесхозын лесничӧйлы отсасьыстӧн. Вӧлі комсомоллӧн райкомын инструкторӧн. [[Кардор]]ын пӧшти ӧкмыс во уджаліс пытшкӧсса делӧяс кузя органъясын опицерӧн, вӧлі спецназса командирӧн. Уджысь орӧдчытӧг помаліс [[Петыркар|Ленинградса]] финансово-экономическӧй институт. Вӧлі безопасносьт службаса начальникӧн, видзан-корсян фирмаса директорӧн, экономика юалӧмъяс серти сӧветникӧн.

== Гижан удж ==
Литератураӧ Алексей Вурдов воис олӧмсӧ тӧдысь мортӧн. Гижан уджӧ босьтчис [[2002 во]]ӧ. Гижӧ [[коми кыв|комиӧн]] да [[роч кыв|рочӧн]]. Гижӧдъяссӧ йӧзӧдліс [[Войвыв кодзув (журнал)|«Войвыв кодзув»]] да [[Арт (журнал)|«Арт» журналъясын]], россияса да республикаса газетъясын.

Медводдза висьт небӧгыс петіс [[2005 во]]ын [[коми кыв|комиӧн]] да шусис «Менам Йирва», мӧдыс — [[2007 во]]ын «Сир войт». Коймӧд небӧгыс петіс [[роч кыв|рочӧн]] [[2008 во]]ын «Ирвинские сны» ним улын. [[2011 во]]ын йӧзӧдіс «Удоралӧн история — мойдӧмъясын» небӧг.

Россияса гижысь котырын [[2008 во]]сянь. Кыкысь босьтліс I места «Эзысь борд» конкурсын «Проза» нимпасын.

Гижис сценарийяс да [[Сыктывкар]]ысь Евгений Танимовкӧд лӧсьӧдісны нёль кинофильм: «Эхо  зырянской  Ежуги» ([[2011 во|2011]]), «Дух Большого Субача» ([[2012 во|2012]]), «Ирвинское зазеркалье» ([[2012 во|2012]]), «Легенда о мезенской чуди» ([[2013 во|2013]]). Кинофильмъяссӧ петкӧдлісны фин-йӧгра войтырлӧн «Туйвеж» визуальнӧй искусствояс фестиваль дырйи.

«Дух Большого Субача» кинофильмын А. Вурдов ачыс ворсіс шаман Омаӧс.<ref>[http://www.gazeta-respublika.ru/article.php/57103 ''Кудинова А.'' Алексей Вурдов сыграл лесного духа в короткометражном фильме про удорскую речку Субач // «Республика» газет, 2013 во, урасьӧм тӧлысь 22-ӧд лун]</ref>

[[2013 во]]ын Алексей Вурдов гижис рочӧн челядьлы «Заветная мечта» да «Тайна пармы» пьесаяс, комиӧн «Кык вылӧ ӧти шуд» да «Кодрасьӧм» пьесаяс сиктса олӧм йылысь.

[[2014 во]]ся  гожӧмын мӧдӧдчис [[Донецк йӧзкостса республика]]ӧ ополченечӧн, медым тышкасьны [[Украина]]са армиалы паныд. Кыкысь ранитчӧм бӧрын воис Сыктывкарӧ бурдӧдчыны, гижис [[роч кыв|рочӧн]] «Донецкие рассказы» висьт чукӧр, кодъясӧс йӧзӧдӧма [[Выль туйӧд (газет)|«Выль туйӧд»]] газетын<ref>[http://www.gazeta-respublika.ru/article.php/72074 Чупров В., Ковалева А. На войну по доброй воле / В рядах ополченцев юго-восточной Украины сражаются и наши земляки // «Республика» газет, 2014 во, кӧч тӧлысь 26-ӧд лун]</ref> да дасьтӧма йӧзӧдны «Юность» журналын.<ref>[http://a-g-popov.livejournal.com/1430569.html А.Г. Поповлӧн блог]</ref>

== Небӧгъяс ==
* Менам Йирва: [висьтъяс]. — [[Сыктывкар]]: Полиграф-Сервис, [[2005]]. — 123 л.б.
* Сир войт: висьтъяс, повесьтъяс. — [[Сыктывкар]]: [[Арт (журнал)|«Арт»]], [[2007]]. — 142 л.б.
* Ирвинские сны. [[Сыктывкар]]: [[Кола (небӧг лэдзанін)|ООО Издательство «Кола»]], [[2008]]. — 144 с.
* Удоралӧн история мойдӧмъясын: (XIV нэмсянь — XX нэмса 10-ӧд воясӧдз). — [[Сыктывкар]]: [[Кола (небӧг лэдзанін)|ООО Издательство «Кола»]], [[2011 во|2011]]. — 60 л.б.

== Ӧшмӧсъяс ==
* [http://ksosh.ru/index.php/istoriya-ou/znamenitye-vypuskniki/145-vurdov-aleksej-ivanovich Кослан шӧр школаса сайтын А.И. Вурдов йылысь]
* [http://soyuz-pisateley.komi-nao.ru/persona/vurdov-aleksei-ivanovich Коми гижысь котырлӧн сайтын А.И. Вурдовлӧн олантуй]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Коми гижысь котырӧ пырысьяс]]
[[Категория:Кослан сикт овмӧдчӧмин]]
[[Категория:Слӧбӧда сикт овмӧдчӧмин]]
