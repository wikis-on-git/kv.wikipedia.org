Кирпиченко Татьяна Владимировна чужис Новосибирск карын 1990-öд воын. 1991-öд воын локтiс семьяыскöд овны Коми Республикаö. Олiс Ухта карын, Ухта районса Боровой сиктын, Изьва районса Діюр грездын. 2006-öд воын помаліс Діюр грездса 9 класса школа. 2008-öд воын Краснобор сиктса шöр школа помалöм бöрын пырис велöдчыны Сыктывкарса канму университетö, кöнi витöд во нин велöдчö  роч  кыв да литература велöдысь вылö. 
Гижны кывбуръяс роч кыв вылын заводитіс квайт арöссянь, коми кыв вылын – дас куим арöссянь. Проза гижö дас квайт арöссянь, мöдöд курссянь гижö челядьлы висьтъяс да мойдъяс. 
Татьяна Кирпиченколысь гижöдъяссö йöзöдлісны Изьва районса «Новый север» газетын, республикаса «Радуга», «Йöлöга» да «Коми му»  газетъясын, республикаса «Войвыв кодзув», «Арт», «Би кинь» журналъясын. 2012-öд воын сылöн гижöдъясыс пырисны  «Ижемский характер» небöгö.
