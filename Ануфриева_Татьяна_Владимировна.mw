{{Персоналия}}
[[Файл:Кирпиченко Т.В.jpg|300 px|right|thumb|Кирпиченко Т.В. (1990) — коми гижысь]]

'''Ануфриева Татьяна Владимировна''' ([[1990]]-[[2017 во|2017]]) — том [[коми кыв|коми]] [[Коми гижысьяс анбур серти|гижысь]]. Нывдырся овыс — Кирпиченко.

== Олан туй ==
Татьяна Кирпиченко чужӧма [[Новосибирск]] карын [[1990 во|1990-ӧд вося]] [[10 сора|сора тӧлысь 10-ӧд лунӧ]]. [[1991 во|1991-ӧд воын]] сылӧн семьяыс локтӧма овны [[Коми Республика]]ӧ. Олӧма [[Уква]] карын, [[Уква каркытш|Уква район]]са [[Боровӧй (Уква каркытш)|Борӧвӧй]] сиктын, [[Изьва район]]са [[Діюр (Изьва район)|Діюр]] грездын.

[[2000 во|2006-ӧд]] воын помалӧма Діюр грездса 9 класса школа, [[2008 во|2008-ӧд воын]] — [[Краснобор (Изьва район)|Краснобор сиктса]] шӧр школа. [[2013 во|2013-ӧд воын]] [[Сыктывкарса канму университет]]лысь филология факультет помалӧм бӧрын уджалӧма Діюр грездса да Кельчиюр сиктса школаясын серпасасьӧм, [[роч кыв]] да литература велӧдысьӧн. 

[[2016 во]]ся [[гожӧм]]ын висьмӧма лейкозӧн. Кулӧма [[2017 во|2017 вося]] [[24 урасьӧм|урасьӧм тӧлысь 24 лунӧ]] [[Сыктывкар]]са онкодиспансерын. Сылӧн кольӧмаӧсь пи да верӧс.<ref>[https://komiinform.ru/news/144693/ ''Пархачева Я.'' Ижемская поэтесса Татьяна Кирпиченко, боровшаяся с острым лейкозом, умерла // «Комиинформ» юӧр сетан агентство (2017.02.24; рочӧн)]</ref> Гуалӧма [[1 рака|рака тӧлысь 1-ӧд лунӧ]] [[Изьва район]]са [[Діюр (Изьва район)|Діюрын]].<ref>[https://komiinform.ru/news/144759/ ''Баканов И.'' В Сыктывкаре простились с поэтессой Татьяной Кирпиченко // «Комиинформ» юӧр сетан агентство (2017.02.27; рочӧн)]</ref>

== Гижан удж ==
Татьяна Кирпиченко кывбуръяс гижны заводитӧма [[роч кыв|роч кывйӧн]] квайт арӧссянь, [[коми кыв|комиӧн]] — дас куим арӧссянь. Проза гижӧма дас квайт арӧссянь. Сыктывкарса университетлӧн мӧд курссянь гижӧ челядьлы висьтъяс да мойдъяс. 

Татьяна Кирпиченколысь гижӧдъяссӧ йӧзӧдлӧмаӧсь Изьва районса [[Новый Север (газет)|«Новый север»]] газетын, республикаса [[Радуга (газет)|«Радуга»]], [[Йӧлӧга (газет)|«Йӧлӧга»]] да [[Коми му (газет)|«Коми му»]]  газетъясын, республикаса [[Войвыв кодзув (журнал)|«Войвыв кодзув»]], [[Арт (журнал)|«Арт»]], [[Би кинь (журнал)|«Би кинь»]] журналъясын. [[2012 во|2012-ӧд]] воын сылӧн гижӧдъясыс пырӧмаӧсь  «Ижемский характер», «Стихия — 2», «Сьӧлэм гаже — изьва кыы» небӧгъясӧ.

[[2015 во|2015 воын]] петавлӧма «И воас лун» кывбура асшӧр небӧг. [[2016 во]]ын Т. Кирпиченколы сетӧма [[Лужиков Александр Михайлович|А.Лужиков нима премиа]].

== Небӧгъяс ==
* ''Кирпиченко Т.'' И воас лун ... Кывбуръяс / Ред. [[Козлов Евгений Валерианович|Е.В. Козлов]]. — [[Сыктывкар]]: [[Коми гижысь котыр|Коми Республикаса гижысь котыр]], [[2015 во|2015]]. — 32 л.б. (Тир. 850 экз.)
* ''Кирпиченко Т.'' Ботландиясянь чолӧм! Привет из Ботландии! — [[Сыктывкар]], [[2017 во|2017]]. (Тир. 300 экз.)<ref>[https://komiinform.ru/news/144977/ ''Полина О.'' Через неделю после смерти Татьяны Кирпиченко вышла в свет ее книга // «Комиинформ» юӧр сетан агентство (2017.03.04 лун; рочӧн)]</ref>
* ''Кирпиченко Т.'' Мӧдлапӧлын. На другой стороне. — [[Сыктывкар]], [[2017 во|2017]]. (Тир. 500 экз.)<ref>[https://komiinform.ru/news/156912/ ''Пархачёва Я.'' Книга ижемки Татьяны Кирпиченко увидела свет спустя полгода после ее трагического ухода из жизни // «Комиинформ» юӧр сетан агентство (2017.12.02 лун; рочӧн)]</ref>

== Ӧшмӧсъяс ==
[https://web.archive.org/web/20160304210201/http://wiki.komikyv.ru/index.php/%D0%9A%D0%B8%D1%80%D0%BF%D0%B8%D1%87%D0%B5%D0%BD%D0%BA%D0%BE_%D0%A2%D0%B0%D1%82%D1%8C%D1%8F%D0%BD%D0%B0_%D0%92%D0%BB%D0%B0%D0%B4%D0%B8%D0%BC%D0%B8%D1%80%D0%BE%D0%B2%D0%BD%D0%B0 Т. Кирпиченко гижӧдъяс йылысь]

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Коми гижысь]]
[[Категория:Чужисны 1990 воын]]
