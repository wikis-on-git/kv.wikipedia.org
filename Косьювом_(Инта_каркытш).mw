{{Кар-сикт                                   
|Рӧм                     = Рочму
|Коми ним                = Косьювом
|Оригинал ним            = Косьювом
|Канпас                  = 
|Дӧрапас                 = 
|Му                      = [[Рочму]]
|Статус                  = сикт
|Район ним               = каркытш
|Регион ним              = республика 
|Район                   = [[Инта каркытш]]
|Регион                  = [[Коми Республика]]
|Сюйӧ                    = 
|Глава                   = 
|Название главы          = 
|Панӧм                   = [[1859 во]]
|Медводдза казьтыштӧм    = 
|Прежний нимъяс          = Косья-вом
|Кар                     = 
|Магдебургскӧй инӧд      = 
|Инлыдпасъяс             = {{coord|||N|||E|type:city}}
|Мутас                   = 
|Высота НУМ              = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Коми кыв|коми]], [[Роч кыв|роч]]
|Кывъяс                  = 
|Олысьяс                 = 177
 |Перепись во            = 2007
 |Олысь лыд              = 
 |Агломерация            = 
 |Войтырсикас            = коми, роч
 |Конфессионал состав    = 
|Мусерпас                = 
|Размер карты            =
|Кар мусерпас            = 
|Час кытш                = +3
|Телефон код             = +7 82145
|Пошта индӧс             = 169831
|Пошта индӧсъяс          = 
|Автомобиль код          = 11, 111 
|Карса лун               = 
|Каръяслӧн матыслун      = 
|Категория Commons'ын    = 
|Прараметр1 ним          = 
|параметр1               = 
|Сайт                    = 
}}[[Файл:Карта РК.jpeg|250px|right|]] 

'''Косьювом''' ({{Lang-ru|Косьювом}}) — [[Коми Республика]]ын [[Инта каркытш]]ӧ пырысь [[сикт]].

== Ним артмӧм ==                                                               
Косьювом сиктлӧн ним артмӧма [[Косью]] ю нимсянь.

== География ==
[[Файл:Косьювом.jpeg|250px|right|thumb|Косьювом]]
Косьювом сикт пукалӧ куим километра сайын Кось ю вомсянь, коді усьӧ Уса юӧ. Косьювомсянь [[Инта]]ӧдз 57 км.

== История ==
* Медводдзаӧн татчӧ овмӧдчисны [[1859 во]]ӧ [[Мокчой (Изьва район)|Мокчойса]] олысьяс.
* 1861-ӧд воын медводдза олысь лэптіс керка.
* 1871-ӧд воын — Сметанин Яков Васильевич бӧрся воис сылӧн рӧдня Пётр Хозяинов пияныскӧд, но эз лӧсяв Сметанинкӧд, та вӧсна муніс водзӧ Уса ю кузя вылӧ, и овмӧдчис кӧр видзысь яранъяслӧн вись пыдди ваянінӧ, сиктыс кутіс шусьыны Болван, а ӧнія ногӧн — Петрунь.
* 1872-ӧд воын Яков босьтіс гӧтыр вылӧ Фёкла Леонтьевна Сметанинаӧс. Найӧ быдтісны квайт пи да ӧти нылӧс: Павел ([[1873 во|1873-ӧд чужан во]]), Ефим ([[1875 во|1875]]), Иван [[1879 во|1879]]), Захар ([[1880 во|1880]]), Георгий да Василий ([[1885 во|1885]]), Феования ([[1893 во|1893]]). Яков Косьювомӧ вайӧдіс ассьыс семьясӧ, сэкъя кадсянь недырся оланін лоис пырсяӧн.
* 1910-ӧд воын вӧлі сӧмын ӧти керка.
* 1918 воӧ Изьва районса Діюр сиктысь воис Г.И. Вокуев и сувтӧдіс мӧд керка дзик ю бердӧ.
* 1920-ӧд воын пӧчинокын вӧлі куим керка: Яков дядьлӧн, Ефим дядьлӧн да Павел Яковлевичлӧн.
* 1924-ӧд воӧ Косьювомӧ воис геологическӧй экспедиция, кодӧн юраліс С. А. Чернов. Сійӧ кадӧ сиктын вӧлі нёль керка.
* 1924-ӧд воын кувсис сиктлӧн подувпуктысьыс. Ловъя дырйиыс на сійӧ шуліс, мед гуаласны сійӧс кыдзи енлы эскысьӧс Петрунь сиктӧ, сэні эм вичко.
* 1929-ӧд воӧ — котыртчис Чапаев нима колхоз, кодӧн юраліс Филиппов Лазарь Яковлевич, тшӧтӧводаліс Филиппов Андрей Трофимович. 
* 1930 воӧ сиктын вӧлі нин теплоходъяслы сувтанін.
* 1933-ӧд воӧ воссис сиктсӧвет. Юралысьӧн вӧлі Истомин Василий Феофанович, секретараліс Рочев Иван Петрунь сиктысь.
* 1933-1934 ӧд воясӧ воссис лыддьысян керка, кодӧн веськӧдліс [[Филиппов Севастьян Филиппович| Севастьян Филиппович]]
* Война воясӧ сиктысь муніс 73 морт, 43 на пиысь усины. Колхозын колины нывбабаяс, но канму думыштӧмъясыс вӧчсисны бура, ас кадӧ. Сэки колхозӧн веськӧдліс Филиппова Александра Ивановна
* 1939-ӧд воӧдз велӧдчанін сиктын эз вӧв. Челядьӧс ыстылісны Петруньӧ, а бӧртинас Сидоровоӧ, кӧні велӧдісны нёльӧд классӧдз. Медводдза школа Косьювомын воссис сійӧ жӧ вонас [[Лазарь Степанович Филиппов|Лазарь Степанович]]  керкаын. Медводдза велӧдысьясӧн вӧліны К.Я. Канев и И.А. Канева.
* Сэки жӧ колхоз сувтӧдіс торъя велӧдчанін. Сиктса челядь медводдзаысь воськовтісны школа тагӧс вомӧн 1941-ӧд вося кӧч тӧлысь 1-ӧд лунӧ. Школаын вӧліны 5-6-7-ӧд классъяс. Велӧдысьясӧн юраліс Косьювомса медводдза коммунистъяс пиысь Николай Арсентьевич Аксёнов. 
* 1944-ӧд воын воис фельдшер - Сметанина Галина Петровна.
* 1953-ӧд воын Чапаев колхозлы сетісны выль ним, лоис Молотов нима совхоз.
* 1963-ӧд воын кыпӧдісны интернат, коді лои гортӧн Кочмӧсса да Ягъёльса челядьлы. Сэки жӧ сувтӧдісны учительяслы керка.
* 1987-ӧд воӧ лои шӧр школа, сыӧдз челядь 9 да 10 классъяссӧ велӧдчисны Инта карын.
* 1971-ӧд воын воссис кык судта сад-ясли.
* 1978-ӧд воын сувтӧдісны пекарня да котельнӧй.
* 1970-1980ӧд воясӧ сикт мичаммис-быдмис. Вӧлі водзын мунысь (передӧвӧй) совхоз «Большая Инта». Сиктын вӧлі сёян-юан да промтӧварӧн вузасянінъяс. Косьювомса нянь пыдди пуктісны став районын.
* 1980-1990 воясын лэптісны куим  благоустроеннӧй керка, частнӧй керкаяс. Тайӧ воясас жӧ лои нёльӧд вузасянін. 
* 2014 во вылӧ сиктын эм: сиктса администрация, котельнӧй, вузасянін, челядь видзанін, Шӧр школа, [[Культура керка|Культура керка]], [[библиотека|библиотека]], бурдӧдчанін, пошта юкӧн, радиоузел, вурсян мастерскӧй, нянь пӧжаланін.

==Йӧз==
*Тонъя лун вылӧ сиктын олӧ 230 морт. 
=== Олысь лыд ===
[[1926]] — 34, [[1979]] — 397, [[1989]] — 294, [[1992]] — 321, [[2000]] — 287, [[2014]] - 197.

=== Медводдза овъяс ===
* [[Сметанин]]
* [[Вокуев]]
* [[Беляев]]
* [[Филиппов]]

== Культура ==
Сиктын эм Культура керка. Праздникъяс дырйи дасьтӧны концертъяс, уджалӧны челядьлы быдсяма сикас кружок: лепка, оригами, серпасалӧм, драмкружок. Быд вежон помын том войтырлы дасьтӧны дискотекаяс.

Сиктса библиотекаын эм абонемент да лыддьысян жыръяс, ичӧтик музей, кодӧс котыртiс библиотекарь Ольга Михайловна Мельник. Экспонатъяссӧ чукӧртiс да корсис сиктысь.

Сиктын вӧлі акань театр, йӧктан да сьылан котыръяс, «Том гитарист» кружок, кысян кружок, челядьлӧн художественнӧй самодеятельносьт. Косьювомысь «Пульс» агитбригада — Инта карын  босьтӧма мӧд тшупӧда места.

[[Файл:Клуб111.jpg|200px|]]
* изьваса комияслӧн паськӧм лӧсьӧдӧм

[[Файл:S6300045.JPG|200px|]]
[[Файл:S6300044.JPG|200px|]]
[[Файл:S6300037.JPG|200px|]]

== Фольклор==

== Велӧдӧм ==
* Сиктын эм Шӧр школа-велӧдчанін сетӧ челядьлы олан туй вылӧ петӧм.
* Матігӧгӧр сиктъясысь челядьлы интернат-интернатын олӧны матігӧгӧр сиктъясысь челядь, зон посни олӧны сэні восӧ чӧж.
* Челядь видзанін - садйын челядьӧс лӧсьӧдӧны школаӧ пырӧм кежлӧ, велӧдӧны лыддьысьны, рисуйтчыны, артасьны.

== Тӧдчана йӧз ==
* [[Беляев Василий Николаевич]] — [[Коми АССР]]-ын Вылыс Сӧветса депутат, Коми АССР-са Сӧвет Министръяслӧн веськӧдлысьӧс медводдза вежысь, Коми АССР-са Вылыс Сӧветса делӧясӧн веськӧдлысь. 
* [[Беляев Александр Николаевич]] — Коми АССР-ын сиктса овмӧс Министерствоын юкӧнӧн веськӧдлысь.

== Тӧдчана эмторъяс ==
[[Файл:Солдат.jpg|200px|thumb|right|Айму вӧсна Ыджыд тышын усьӧмаяслы паметник]]
* Айму вӧсна Ыджыд тышын усьӧмаяслы паметник
* Пекарня

== Транспорт==
[[Файл:Зимник.jpeg|200px|thumb|right|Тӧвся туй]]
Гожӧмнас сиктӧдз позьӧ локны  ва кузя пыжӧн либӧ катерӧн. Быд вежон воторникӧ лэбалӧ пассажирскӧй вертолёт. Тӧвнас – зимник туй кузя позьӧ локны машинаӧн либӧ буранӧн. Тувсов да арся рӧспута дырйи воан сӧмын вертолётӧн.

== Ӧтуввез ==
== Сотовӧй связь==
Сиктын эм мобильнӧй связь. МТС, Билайн, Теле 2, Мегафон операторъяс. Кык сюрс дас кыкӧд воын МТС компания сувтӧдісны сиктын вышка.

== Öшмӧсъяс ==
* Атлас Республики Коми. — [[Москва]], [[2000]].
* [[Жеребцов Игорь Любомирович|''Жеребцов И.Л.'']] Где ты живешь: Населенные пункты Республики Коми. Историко-демографический справочник. — [[Сыктывкар]], [[2000]].
* История Коми с древнейших времен до конца XX века: В 2-х т. / Под общей редакцией [[Сметанин Александр Франсович|''А.Ф. Сметанина'']]. — [[Сыктывкар]], [[2004]].
* Республика Коми: Энциклопедия. — [[Сыктывкар]], [[1997]]-[[2000]]. — Т. 1—3.

== Ыстӧдъяс ==

{{stub}}

[[Категория:Коми Республикалӧн сиктъяс]]
[[Категория:Коми сикт-грезд]]
[[Категория:Инта каркытш]]
