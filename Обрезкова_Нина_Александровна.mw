'''Обрезкова Нина Александровна''' ([[1965]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Нина Обрезкова чужис [[1965]] вося [[11 рака|рака тӧлысь 11 лунӧ]] [[Коми Республика|Коми АССР-ын]] [[Удора район]]са [[Кослан]] сиктын. Велӧдчис [[Слӧбӧда (Удора район)|Слӧбӧдаса]] 8 класса да [[Кослан]]са шӧр школаясын. [[1982]] восянь велӧдчис строкоотливнӧй машинаяслӧн наборщикӧ 29 №-а ПТУ-ын. 1989 воын помаліс [[Сыктывкарса канму университет]]ысь филология факультетса коми юкӧн. Университет помалӧм бӧрын уджаліс [[Коми наука шӧрин]]са [[Кыв, литература да история институт]]ын кыв юкӧдын лаборантӧн. [[1993]] восянь веськӧдліс Фольклор театрлӧн литература юкӧнӧн. [[1998]] вося [[йирым тӧлысь]]сянь вӧлі [[Сыктывкарса вӧр институт]]ын пресс-секретарӧн. 

== Гижан удж ==
«Ӧткалун» нима медводдза кывбурсӧ йӧзӧдіс [[1985]] воын [[Войвыв кодзув (журнал)|Войвыв кодзув]] журналын, кӧні сэсся унаысь на петавлісны кывбуръяс да пьесаяс. Кывбуръяссӧ вӧлі вуджӧдӧма [[роч кыв|роч]], [[эст кыв|эст]], [[удмурт кыв|удмурт]], мордва да [[болгар кыв]]ъяс вылӧ.

[[2013 во]]ын Нина Обрезковалӧн петіс челядьлы медводдза небӧг — «Петук Васьӧ». Сэні висьталӧма Васьӧ нима зонка йылысь, коді ёна радейтліс вильшасьны да дзерӧдны ичӧтджык чой-воксӧ, но петуккӧд паныдасьлӧм бӧрын лоис шаньӧн.

== Небӧгъяс ==
* Петук Васьӧ / Редактор В.И. Трошева; Серпасаліс А.Яркова. — [[Сыктывкар]]: [[Анбур (небӧг лэдзанін|ООО Анбур]], [[2013 во|2013]]. — 16 л.б.
 
== Ӧшмӧсъяс ==
* [http://history-x.ru/03/14/007.htm Обрезкова Нина Александровна]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кослан сикт овмӧдчӧмин]]
