[[Файл:Обрезкова Н.А..jpg|300 px|right|thumb|Обрезкова Нина Александровна – коми кывбуралысь]]
'''Обрезкова Нина Александровна''' ([[1965]]) — [[коми кыв|коми]] [[Коми гижысьяс анбур серти|гижысь]].

== Олан туй ==
Нина Обрезкова чужис [[1965]] вося [[11 рака|рака тӧлысь 11 лунӧ]] [[Коми Республика|Коми АССР-ын]] [[Удора район]]са [[Кослан]] сиктын. Велӧдчис [[Слӧбӧда (Удора район)|Слӧбӧдаса]] 8 класса да [[Кослан]]са шӧр школаясын. [[1982]] восянь велӧдчис строкоотливнӧй машинаяслӧн наборщикӧ 29 №-а ПТУ-ын. 1989 воын помаліс [[Сыктывкарса канму университет]]ысь филология факультетса коми юкӧн. Университет помалӧм бӧрын уджаліс [[Коми наука шӧрин]]са [[Кыв, литература да история институт]]ын кыв юкӧдын лаборантӧн. [[1993]] восянь веськӧдліс Фольклор театрлӧн литература юкӧнӧн. [[1998]] вося [[йирым тӧлысь]]сянь вӧлі [[Сыктывкарса вӧр институт]]ын пресс-секретарӧн. 

Уджавліс корреспондентӧн [[Коми му (газет)|«Коми му»]] газетын да [[Коми гор (радио)|«Коми гор»]] радиоын, [[Арт (журнал)|«Арт»]] журналын литературнӧй редакторӧн. Велӧдліс школаын [[роч кыв]] да литература, [[Сыктывкарса канму университет]]лӧн фин-йӧгра факультетын коми фольклор да литература кафедраын.

== Гижан удж ==
«Ӧткалун» нима медводдза кывбурсӧ йӧзӧдіс [[1985]] воын [[Войвыв кодзув (журнал)|Войвыв кодзув]] журналын, кӧні сэсся унаысь на петавлісны кывбуръяс да пьесаяс. Кывбуръясыс петавлісны и мукӧд ӧтувъя сборникын да журналын. 

Прозаа гижӧдъясыс йӧзӧдӧма «Войвыв кодзув» да [[Арт (журнал)|«Арт»]] журналъясын. [[2007]] воын В.Савин нима драма театр пуктіс Н. Обрезковалӧн «Асъя гӧстья» пьеса серти спектакль.

[[2013 во]]ын Нина Обрезковалӧн петіс челядьлы медводдза небӧг — «Петук Васьӧ». Сэні висьталӧма Васьӧ нима зонка йылысь, коді ёна радейтліс вильшасьны да дзерӧдны ичӧтджык чой-воксӧ, но петуккӧд паныдасьлӧм бӧрын лоис шаньӧн.

Кывбуръяссӧ вӧлі вуджӧдӧма [[роч кыв|роч]], [[финн кыв|фин]], [[венгер кыв|венгер]], [[эст кыв|эст]], [[удмурт кыв|удмурт]], мордва, [[англичан кыв|англичан]], [[болгар кыв|болгар]] да мукӧд кыв вылӧ. [[2012 во]]ын Нина Обрезковалысь уна кывбур вӧлі йӧзӧдӧма [[беларус кыв]] вылын «Лiтаратура i мастацтва» литературнӧй газетын. Вуджӧдіс Татьяна Сивец.<ref>[http://www.finnougoria.ru/news/30801/ Стихи коми поэта Нины Обрезковой — теперь и на белорусском языке // Россияса Фин-йӧгра культура шӧринлӧн сайт (16.01.2013) (рочӧн)]</ref>

[[2015 во]]ын Нина Обрезкова аслас 50-ӧд чужан лун кежлас йӧзӧдіс «Коркӧ локтан гортад» кывбур чукӧр. Сэтчӧ пырис авторлӧн ӧти коми кывбур, кодӧс вуджӧдӧма 14 кыв вылӧ: [[англия кыв|англия]], [[беларус кыв|беларус]], [[венгер кыв|венгер]], [[вепс кыв|вепс]] (вуджӧдіс [[Абрамов Николай Викторович|Николай Абрамов]]), [[перым коми кыв|перымса коми]], [[вӧгул кыв|манси]] (Светлана Динисламова), [[мари кыв|мари]] (Альбертина Иванова), [[мокша кыв|мокша]], [[эрзя кыв|эрзя]] (Дмитрий Таганов), [[роч кыв|роч]] (Нелли Бибяева), [[удмурт кыв|удмурт]], [[финн кыв|фин]], [[франсуз кыв|прансуз]] (Себастьян Каньоли) да [[эст кыв|эст]] кывъяс вылӧ.<ref>[http://www.finnougoria.ru/news/40438/ Нина Обрезкова выпустила книгу переводов своего стихотворения на 14 языков мира // Фин-йӧгра культура шӧринлӧн сайт]</ref>

Нина Обрезкова ачыс сідзжӧ вуджӧдчӧ. Комиӧдліс эст поэтъяс Марие Ундер да Хандо Руннельлысь кывбуръяссӧ, керӧсвывса мари поэтъяс Валери Микор да В. Самойловлысь гижӧдъяссӧ, удмурт кывбурчи Муш Надилысь да Екатерина Макаровалысь, да мукӧдлысь.

Н.А. Обрезкова пырӧ Коми Республикаса Гижысь котырӧ.<ref>[http://soyuz-pisateley.komi-nao.ru/persona/obrezkova-nina-aleksandrovna «Коми Республикаса гижысь котырлӧн» сайт]</ref>

== Небӧгъяс ==
* Коркӧ ставыс лоӧ бур. — [[Сыктывкар]], [[2001]].
* Ойдӧмин / Серпасалiсны: В.В. Милюков, Г.Е. Лисецкий. — [[Сыктывкар]]: [[Коми небöг лэдзанiн]], [[2003]]. — 112 л.б. (комиӧн да рочӧн)
* Дзирыд дой. — [[Сыктывкар]], [[2007]].
* Нинпу. — [[Сыктывкар]], [[2007]].
* Петук Васьӧ / Редактор В.И. Трошева; Серпасаліс А.Яркова. — [[Сыктывкар]]: [[Анбур (небӧг лэдзанін|ООО Анбур]], [[2013 во|2013]]. — 16 л.б.
* Коркӧ локтан гортад / Худ. М. Шишкина. — [[Сыктывкар]], [[2015 во|2015]]. (100 экз.)
 
== Ӧшмӧсъяс ==
* [http://history-x.ru/03/14/007.htm Обрезкова Нина Александровна]
* [http://www.nbrkomi.ru/page/1851/ Коми Республикаса Национальнӧй библиотека]
* [http://www.finnougoria.ru/logos/perevody/2195/22485 Россияса Фин-йӧгра культура шӧринлӧн сайт]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кослан сикт овмӧдчӧмин]]
