{{Персоналия}}
[[Файл:Obrezkova,Nina.IMG 3099.JPG|300 px|right|thumb|Обрезкова Нина Александровна – коми кывбуралысь]]
'''Обрезкова Нина Александровна''' ([[1965]]) — [[коми кыв|коми]] [[Коми гижысьяс анбур серти|гижысь, вуджӧдчысь]].

== Олан туй ==
Нина Обрезкова чужӧма [[1965-ӧд во]]ся [[рака тӧлысь 11-ӧд лун]]ӧ [[Коми Республика|Коми АССР-ын]] [[Удора район]]са [[Кослан]] сиктын. Велӧдчӧма [[Слӧбӧда (Удора район)|Слӧбӧдаса]] 8 класса да [[Кослан]]са шӧр школаясын. [[1982-ӧд во]]сянь велӧдчӧма строкоотливнӧй машинаяслӧн наборщикӧ 29 №-а ПТУ-ын. [[1989-ӧд во]]ын помалӧма [[Сыктывкарса канму университет]]ысь филология факультетса коми юкӧн. Университет помалӧм бӧрын уджалӧма [[Коми наука шӧрин]]са [[Кыв, литература да история институт]]ын кыв юкӧдын лаборантӧн. [[1993-ӧд во]]сянь веськӧдлӧма Фольклор театрлӧн литература юкӧнӧн. [[1998-ӧд во]]ся [[йирым тӧлысь]]сянь вӧлӧма [[Сыктывкарса вӧр институт]]ын пресс-секретарӧн. 

Уджавлӧма корреспондентӧн [[Коми му (газет)|«Коми му»]] газетын да [[Коми гор (радио)|«Коми гор»]] радиоын, [[Арт (журнал)|«Арт»]] журналын литературнӧй редакторӧн. Велӧдлӧма сыктывкарса 38-ӧд школаын [[роч кыв]] да литература, [[Сыктывкарса канму университет]]лӧн фин-йӧгра факультетын коми фольклор да литература кафедраын. Модерируйтлӧма Россияса Фин-йӧгра культура шӧринын ЛОГОС литература юкӧн.

== Гижан удж ==
«Ӧткалун» нима медводдза кывбурсӧ йӧзӧдӧма [[1985-ӧд во]]ын [[Войвыв кодзув (журнал)|Войвыв кодзув]] журналын, кӧні сэсся унаысь на петавлісны кывбуръяс да пьесаясыс. Кывбуръясыс петавлісны и мукӧд ӧтувъя сборникын да журналын. 

Прозаа гижӧдъясыс йӧзӧдӧма «Войвыв кодзув» да [[Арт (журнал)|«Арт»]] журналъясын. [[2007-ӧд во]]ын [[Коми Республикаса Драма театр|В. А. Савин нима драма театр]] пуктӧма Н. Обрезковалӧн «Асъя гӧстья» пьеса серти спектакль.

[[2013-ӧд во]]ын Нина Обрезковалӧн петӧма челядьлы медводдза небӧг — «Петук Васьӧ». Сэні висьталӧма Васьӧ нима зонка йылысь, коді ёна радейтліс вильшасьны да дзерӧдны ичӧтджык чой-воксӧ, но петуккӧд паныдасьлӧм бӧрын лоис шаньӧн.

Кывбуръяссӧ вӧлі вуджӧдӧма [[роч кыв|роч]], [[финн кыв|фин]], [[венгер кыв|маддяр]], [[эст кыв|эст]], [[удмурт кыв|удмурт]], мордва, [[англичан кыв|англичан]], [[болгар кыв|болгар]] да мукӧд кыв вылӧ. [[2012-ӧд во]]ын Нина Обрезковалысь уна кывбур вӧлі йӧзӧдӧма [[беларус кыв]] вылын «Літаратура i мастацтва» литературнӧй газетын. Вуджӧдіс Татьяна Сивец.<ref>[http://www.finnougoria.ru/news/30801/ Стихи коми поэта Нины Обрезковой — теперь и на белорусском языке // Россияса Фин-йӧгра культура шӧринлӧн сайт (16.01.2013) (рочӧн)]</ref>

[[2015-ӧд во]]ын Нина Обрезкова аслас 50-ӧд чужан лун кежлас йӧзӧдӧма «Коркӧ локтан гортад» кывбур чукӧр. Сэтчӧ пырӧма авторлӧн ӧти коми кывбур, кодӧс вуджӧдӧма 14 кыв вылӧ: [[англия кыв|англия]], [[беларус кыв|беларус]], [[венгер кыв|венгер]], [[вепс кыв|вепс]] (вуджӧдіс [[Абрамов Николай Викторович|Николай Абрамов]]), [[перым коми кыв|перымса коми]], [[вӧгул кыв|манси]] (Светлана Динисламова), [[мари кыв|мари]] (Альбертина Иванова), [[мокша кыв|мокша]], [[эрзя кыв|эрзя]] (Дмитрий Таганов), [[роч кыв|роч]] (Нелли Бибяева), [[удмурт кыв|удмурт]], [[финн кыв|фин]], [[франсуз кыв|прансуз]] (Себастьян Каньоли) да [[эст кыв|эст]] кывъяс вылӧ.<ref>[http://www.finnougoria.ru/news/40438/ Нина Обрезкова выпустила книгу переводов своего стихотворения на 14 языков мира // Фин-йӧгра культура шӧринлӧн сайт]</ref>

Нина Обрезкова ачыс сідзжӧ вуджӧдчӧ. Комиӧдлӧма эст поэтъяс Марие Ундер да Хандо Руннельлысь кывбуръяссӧ, керӧсвывса мари поэтъяс Валери Микор да В. Самойловлысь гижӧдъяссӧ, удмурт кывбурчи Муш Надилысь да Екатерина Макаровалысь, да мукӧдлысь.

Н.А. Обрезкова 2005-ӧд восянь пырӧ [[Коми гижысь котыр|Россияса гижысь котырӧ]].<ref>[http://soyuz-pisateley.komi-nao.ru/persona/obrezkova-nina-aleksandrovna «Коми Республикаса гижысь котырлӧн» сайт]</ref>

== Небӧгъяс ==
=== Ас коми небӧгъяс ===
* Коркӧ ставыс лоӧ бур: кывбуръяс. — [[Сыктывкар]]: [[Коми небӧг лэдзанін]], [[2001]]. — 32 л.б. (Ӧтувъя керка).
* Ойдӧмин / Серпасалісны: В.В. Милюков, Г.Е. Лисецкий. — [[Сыктывкар]]: [[Коми небӧг лэдзанін]], [[2003]]. — 112 л.б. (комиӧн да рочӧн)
* Коми художествоа гижӧдын серпасалан ногъяс: литературнӧй задачник (асшӧра велӧдчӧм вылӧ). — Сыктывкар: Изд-во СыктГУ, 2006. 52 л.б. (Е.В. Остаповакӧд ӧтув)
* Дзирыд дой: кывбуръяс. — [[Сыктывкар]]: [[Кола (небӧг лэдзанін)|«Кола»]], [[2007-ӧд во|2007]]. — 78 л.б.
* Нинпу / Niinepuu / Lime-tree/ Липа. — [[Таллинн|Tallinn]]: Kirjastuskeskus, [[2007-ӧд во|2007]]. — 71 л.б.
* Вуджӧд менӧ, пыжанӧй...: кывбуръяс. — [[Сыктывкар]]: Полиграф-Сервис, [[2010-ӧд во|2010]]. (комиӧн да рочӧн)
* Лэбачӧн вола : кывбуръяс [комиӧн да финн-йӧгра к.в.]. — [[Йошкар-Ола]]: Ото, [[2010-ӧд во|2010]]. — 70 лб.
* Петук Васьӧ / Редактор В. И. Трошева; Серпасаліс А. Яркова. — [[Сыктывкар]]: [[Анбур (небӧг лэдзанін)|ООО «Анбур»]], [[2013-ӧд во|2013]]. — 16 л.б.
* Коркӧ локтан гортад / Худ. М. Шишкина. — [[Сыктывкар]], [[2015-ӧд во|2015]]. (100 экз.)
* Дивӧ-козин. — [[Сыктывкар]]: [[Анбур (небӧг лэдзанін)|ООО «Анбур»]], [[2015-ӧд во|2015]]. — 32 л.б.
* Сизим пыжа: висьтъяс. — [[Сыктывкар]]: [[Анбур (небӧг лэдзанін)|ООО «Анбур»]], [[2017-ӧд во|2017]]. — 208 л.б. (комиӧн да рочӧн)

=== Комиӧдӧм небӧгъяс ===
* Ундер М. Сьӧлӧмӧй менам сьылӧ: кывбуръяс. — [[Сыктывкар]]: [[Кола (небӧг лэдзанін)|«Кола»]], [[2008-ӧд во|2008]]. — 94 л.б. (комиӧн да эст кывъяс вылын)
* Руннель Х. Гусялӧм вӧтъяс: кывбуръяс. — [[Сыктывкар]]: [[Анбур (небӧг лэдзанін)|ООО «Анбур»]], [[2009-ӧд во|2009]]. — 94 л.б. (комиӧн да эст кывъяс вылын)
* Победалӧн вунлытӧм тулыс: коми да роч сьыланкывъяс. — [[Сыктывкар]]: [[Коми му (газет)|«Коми му» газет редакция]], [[2010-ӧд во|2010]]. — 78 л.б. (комиӧн да рочӧн) (Елфимова А., Куликов С. да Уляшев О.-кӧд ӧтув)
* Ристикиви К. Кодыр саридзыс лолалӧ: кывбуръяс. — [[Сыктывкар]]: [Коми республиканская типография], [[2010-ӧд во|2010]]. — 96 л.б. (комиӧн да эст кывъяс вылын)

=== Лӧсьӧдӧм небӧгъяс ===
* Сьӧлӧмшӧрӧй менам Удора: кывбуръяс, висьтъяс. — [[Сыктывкар]]: [[Кола (небӧг лэдзанін)|«Кола»]], [[2009-ӧд во|2009]]. — 142 л.б.
* Пӧлӧзнича пӧвстын: ӧнія коми кывбуръяс. — Сомбатхей, [[2010-ӧд во|2010]]. — 66 л.б. (комиӧн да маддяр кывъяс вылын)
* Еджыд войяс: кывбуръяс да висьтъяс. — [[Сыктывкар]]: Филиал ГРДНТ «Финно-угорский культурный центр Российской Федерации», [[2010-ӧд во|2010]]. (рочӧн, комиӧн да мукӧд финн-йӧгра кывъяс вылын)
* [[Лужиков Александр Михайлович|''Лужиков А. М.'']] Лэбӧ лолӧй енэж шӧрті: кывбуръяс. [[Сыктывкар]], [[2012-ӧд во|2012]]. (комиӧн да рочӧн)
* [[Попов Серафим Алексеевич|''Попов С. А.'']] Войвыв кодзувлань туй: кывбуръяс, поэмаяс, казьтылӧмъяс. [[Сыктывкар]]: [[Коми гижысь котыр|Коми Республикаса гижысь котыр]], [[2012-ӧд во|2012]]. — 384 л.б. (комиӧн да рочӧн)

== Наградаяс ==
* Коми Республикаса Веськӧдлан котырлысь премия босьтысь (мукӧдыскӧд ӧтвылысь) «В. Савин «Наследие» диск лӧсьӧдӧмысь ([[2009-ӧд во|2009]])
* Коми Республикаса Юралысьлӧн Почёта грамота
* Рыцарлӧн Крест Орден ([[Венгрия]], [[2018-ӧд во|2018]])<ref>[http://council.gov.ru/events/news/93059/ Сенатору вручена высокая государственная награда Правительства Венгрии // Рочмуса Федеральнӧй собранньӧлӧн Федерация сӧвет сайт (2018.06.01 лун; рочӧн)]</ref> — [[маддяр кыв|маддяр]] литература комиӧдӧмысь

== Ӧшмӧсъяс ==
* [http://www.nbrkomi.ru/page/1851/ Коми Республикаса Вужвойтырлӧн небӧгаин]
* [http://www.finnougoria.ru/logos/perevody/2195/22485 Россияса Фин-йӧгра культура шӧринлӧн сайт]
* [http://soyuz-pisateley.komi-nao.ru/persona/obrezkova-nina-aleksandrovna «Коми Республикаса гижысь котырлӧн» сайт]
* [http://wiki.komikyv.org/index.php/%D0%9E%D0%B1%D1%80%D0%B5%D0%B7%D0%BA%D0%BE%D0%B2%D0%B0_%D0%9D%D0%B8%D0%BD%D0%B0_%D0%90%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2%D0%BD%D0%B0 FU-lab сайт]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Кослан сикт овмӧдчӧмин]]
