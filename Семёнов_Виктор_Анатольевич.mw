{{Персоналия}}
'''Семёнов Виктор Анатольевич''' ([[1945-ӧд во|1945]]—[[2020-ӧд во|2020]]) — [[Комияс|коми войтырлысь]] оласног да археология туялысь, история наукаясса доктор, профессор.

== Олан туй ==
Чужӧма [[1945-ӧд во]]ся [[йирым тӧлысь 31-ӧд лун]]ӧ [[Петыркар|Ленинград обласьтса]] [[Ломоносов]] [[кар]]ын. Помалӧма Ленинградса канму университет ([[1973]]), Ленинградса канму университетысь история факультетын археология кафедраса аспирантура ([[1976]]). [[1976-ӧд во]]ся [[ӧшым тӧлысь]]сянь уджалӧма [[Сыктывкарса канму университет]]ын история факультетын: быдмӧма ассистентсянь профессорӧдз. 2000-ӧд восянь веськӧдлӧма источниковедение, археология да этнография кафедраӧн.

Уджалӧ [[Кыв, литература да история институт]]ын Роч Войвывлӧн история-демография да история-география туялӧмъяс секторын медшӧр научнӧй сотрудник должносьтын.

Кулӧма [[2020-ӧд во]]ся [[сора тӧлысь 12-ӧд лун]]ӧ [[Сыктывкар]], гуалӧма сора тӧлысь 15-ӧд лунӧ.<ref>[https://www.syktsu.ru/news/32869/ Сыктывкарса канму университет (2020.07.16-ӧд лун; рочӧн)]</ref>;<ref>[https://komikz.ru/news/science-and-education/95629 Жеребцов И.Л. Наш профессор (Ушел из жизни известный археолог и этнограф Виктор Семёнов) // «Красное знамя» юӧр сетанін (2020.07.13-ӧд лун; рочӧн)]</ref>

== Туялан удж ==
[[1979-ӧд во]]ын Ленинградса университетын дорйӧма история наукаяс кандидат ним вылӧ диссертация, [[1996-ӧд во]]ын — Санкт-Петербургын Пётр Великӧй нима антропология да этнография музейын доктор ним вылӧ диссертация.

Туялӧма коми йӧзкостса оласног, фин-йӧгра да яран костын йитӧдъяс археология да этнография материал подулын, Россияса Асыв-Войвылын да Рытыв-Войвылын водзкӧрт эпохаса археология.

Йӧзӧдӧма 120 сайӧ туясян удж, на лыдын — кык монография, 4 велӧдан пособие, кык справочник. Тӧдчанаджык уджъясыс: «Традиционная семейная обрядность народов Европейского Севера» (С-Пб., 1992), «Европейский Северо- Восток в эпоху бронзы» (соавторъяскӧд, Сыктывкар, 1997).

== Небӧгъяс ==
* ''Семёнов В.А.'' Традиционная семейная обрядность народов Европейского Севера: К реконструкции мифопоэтических представлений коми (зырян). — [[Петыркар|СПб]]., [[1992]]. — 152 с.

== Ошканпасъяс ==
* Россияса наукаын нимӧдана уджалысь

== Ӧшмӧсъяс ==
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|И.Л. Жеребцов]]. — [[Сыктывкар]], [[2000]].
* [https://web.archive.org/web/20160822131259/http://illhkomisc.ru/today/podrazdeleniya-i-sotrudniki/otdel-istorii-i-etnografii/gruppa-istoricheskoj-demografii-i-istoricheskoj-geografii/semenov-viktor-anatolevich Кыв, литература да история сайтын В.А. Семёнов йылысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Кыв, литература да история институт]]
[[Категория:Чужисны 1945 воын]]
