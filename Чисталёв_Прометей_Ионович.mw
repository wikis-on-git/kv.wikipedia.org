{{Персоналия}}
'''Чисталёв Прометей Ионович''' ([[1921]]—[[1988]]) — шылада [[Коми-Зыряна|коми]] [[фольклор]] туялысь, [[Комиын шылад тэчысьяс|шылад тэчысь]], искусствоведениеяса кандидат ([[1974]]). Батьыс — [[коми кыв|коми]] [[Коми гижысьяс анбур серти|поэт, вуджӧдчысь, критик]], велӧдысь [[Чисталёв Иона Тимофеевич|Иона Чисталёв]].

== Олан туй ==
Прометей Чисталёв чужӧма [[1921 во]]ся [[27 урасьӧм|урасьӧм тӧлысь 27-ӧд лунӧ]] [[Вӧлӧгда губерня]]ысь [[Усть-Сысольск уезд]]са Нювчим посёлокын (ӧнi — [[Коми Республика]]ын [[Сыктывдiн район]]са [[Нювчим (Сыктывдін район)|Нювчим]]). [[1938 во]]ын помалӧма Нювчимса шӧр школа. [[1938]]—[[1940]] воясӧ велӧдчӧма [[Коми канмуса педагогика институт]]ын физика-математика факультетын. [[1940 во]]сянь велӧдӧма [[Визин (Сыктыв район)|Визинса]] шӧр школаын математика.

[[1940]]–[[1946]] воясӧ вӧлӧма армияын. Тышкасьӧма [[Айму вӧсна Ыджыд тыш]]ын. Наградитӧма «Боевӧй заслугаысь» да «Германия весьтын вермӧмысь» медальясӧн.

[[1946]]—[[1952]] воясӧ велӧдӧма [[Нювчим (Сыктывдін район)|Нювчимса]] школаын математика, вӧлӧма Сыктывдін районын школаясса инспекторӧн. Уджысь орӧдчытӧг помалӧма [[Коми канмуса педагогика институт]]ын физика-математика факультет. [[1952]]—[[1955]] воясӧ уджалӧма Сыктывкарса шылада училишӧын велӧдысьӧн. [[1955]]—[[1957]] воясӧ директоралӧма Сыктывкарса шылада училишӧын да сэні жӧ велӧдчӧма. [[1958 во]]ын пырӧма велӧдчыны Москваын Гнесиных нима шылада-педагогикаса институтлӧн теоретико-композиторскӧй факультетӧ, но дзоньвидзалун вӧснаыс эновтчӧма велӧдчӧмсьыс да бӧр локтӧма сузучилишӧӧ велӧдны.

[[1960 во]]ся [[йирым тӧлысь]]ӧ пырӧма уджавны [[СССР|СССР-са]] [[Коми наука шӧрин|наукаяс академиялöн Коми филиаллӧн]] кыв да литература юкӧдӧ младшӧй научнöй сотрудникöн. [[1971 во]]ся [[ода-кора тӧлысь]]сянь — Коми канмуса филармонияын художественнӧй веськӧдлысь. [[1972 во]]ся [[тӧвшӧр тӧлысь]]сянь — Коми АССР-са культура министерствоысь йӧзкостса творчестволӧн Коми республикаса керкаын фольклорысь методист. [[1972 во]]ся [[3 йирым|йирым тӧлысь 3 лунсянь]] уджалӧ СССР-са наукаяс академиялöн Коми филиалысь [[Кыв, литература да история институт]]ын: медводз младшӧй научнӧй сотрудник, а [[1977]] восянь — старшӧй научнӧй сотрудник. [[1974 во]]ын дорйӧма [[Петыркар|Ленинградын]] театр, шылад да кинематограф канмуса институтын «Коми народные музыкальные инструменты (музыкально-этнографическое исследование)» тема серти искусствознаниеса кандидат ним вылö диссертация.

[[1982 во]]ся [[14 лӧддза-номъя|лӧддза-номъя тöлысь 14-ӧд лун]] Прометей Чисталёв петӧма пенсия вылӧ. Кулӧма [[1988 во]]ся [[11 моз|моз тöлысь 11-ӧд лунӧ]] [[Коми Республика]]ын [[Сыктывдiн район]]са [[Нювчим (Сыктывдін район)|Нювчимын]].

== Туялан удж ==
Прометей Чисталёв йӧзӧдіс 100 сайӧ удж.

== Небӧгъяс ==
* ''Чисталёв П.И.'' Менам чужан му: Сьыланкывъяс, романсъяс. – Сыктывкар, [[1964]]. – 72 с.
* Коми йöзкостса [[сьыланкыв]]ъяс: в 3-х тт. [[Эжва]] да [[Сыктыв]] / ''П.И. Чисталёв'', [[Микушев Анатолий Константинович|''А.К. Микушев'']]. – Сыктывкар, [[1966]]. – Вып. 1. – 291 лб.
* Коми йöзкостса сьыланкывъяс: в 3-х тт. [[Изьва]] да [[Печора]] / ''П.И. Чисталёв, А.К. Микушев''. – Сыктывкар, [[1968]]. – Вып. 2. – 292 лб.
* ''Чисталёв П.И.'' Асъя кыа. Коми йöзкостса сьыланкывъяс. Коми школаын велöдысьяслы методическöй пособие. – Сыктывкар: Коми кн. изд-во, [[1968]]. – 75 лб.
* Коми [[частушка]]яс / ''П.И. Чисталёв''. – Сыктывкар: Коми кн. изд-во, [[1968]]. – 63 лб.
* Коми йöзкостса сьыланкывъяс: в 3-х тт. [[Емва]] да [[Удора]] / ''П.И. Чисталёв, А.К. Микушев'', [[Рочев Юрий Герасимович|''Ю.Г. Рочев'']]. – Сыктывкар, [[1971]]. – Вып. 3. – 255 лб.
* Репертуарный сборник (Коми и русские народные песни, инструментальные наигрыши. В помощь коллективам художественной самодеятельности / Сост. ''П.И. Чисталёв''. – Сыктывкар: Коми кн. изд-во, [[1973]]. – 32 с.
* ''Чисталёв П.И.'' Эжва весьтын кыа: Сб. песен. – Сыктывкар: Коми кн. изд-во, [[1978]]. – 79 с.
* ''Чисталёв П.И.'' Музыкальные инструменты пермских народов / Научные доклады КФ АН СССР. – Сыктывкар, [[1980]]. – Вып. 61. – 35 с.
* История коми литературы. – Сыктывкар: Коми кн. изд-во, [[1980]]. (Соавторъяс – ''Микушев А.К.,'' [[Плесовский Фёдор Васильевич|''Плесовский Ф.В.'']], ''Рочев Ю.Г., Чисталёв П.И.'' да мукöд)
* ''Чисталёв П.И.'' Коми народные музыкальные инструменты. – Сыктывкар: Коми кн. изд-во, [[1984]]. – 104 с.
* ''Чисталёв П.И.,'' [[Скляр Игорь|''Скляр И.Г'']]. Коми народные танцы (Прилузье, Сысола, Вычегда). – Сыктывкар: Коми кн. изд-во, [[1990]]. – 183 с.

== Наградаяс ==
* «Боевӧй заслугаысь» медаль
* «Германия весьтын вермӧмыь» медаль
* «Айму вӧсна Ыджыд тышын вермӧмсянь 20 во» медаль
* «СССР-са Вооружённӧй вынъяслы 50 во» медаль
* [[Коми АССР]]-са канму премиа босьтысь
* [[Коми АССР-са искусствоясын нимӧдана уджалысь]] ([[1965]])
* [[РСФСР-са культураын нимӧдана уджалысь]]

== Öшмöсъяс ==
* [[Осипов Александр Георгиевич|''Осипов А.Г.'']] О коми музыке и коми композиторах. — [[Сыктывкар]], [[1969]].
* ''Герстле Н.'' Чисталёв Прометей Ионович // Республика Коми: Энциклопедия: в 3-х т. — [[Сыктывкар]], [[2000]]. — Т. 3.
* Ученые Института языка, литературы и истории Коми научного центра УрО РАН: Биографический справочник / Сост. [[Жеребцов Игорь Любомирович|''И.Л. Жеребцов'']]. — [[Сыктывкар]], [[2000]]. — 212 с.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Туялысьяс]]
[[Категория:Коми фольклор туялысьяс]]
[[Категория:Нювчим сикт овмӧдчӧмин]]
[[Категория:Кыв, литература да история институт]]
[[Категория:Айму вӧсна Ыджыд тыш вылӧ ветлысьяс]]
[[Категория:Чужисны 1921 воын]]
[[Категория:Кулісны 1988 воын]]
