{{Персоналия}}
'''Умбе́рто Э́ко''' ([[1932 во|1932]]—[[2016 во|2016]]) — [[Италия]]са нималана гижысь, туялысь.

== Олан туй ==
Умберто Эко чужис [[Италия]]са Алессандриаын (Пьемонт карын, [[Турин]]сянь неылын) [[1932 во]]ся [[5 тӧвшӧр|тӧвшӧр тӧлысь 5-ӧд лунӧ]]. Батьыс, Джулио Эко, вӧлі бухгалтерӧн, ветліс куим тыш вылӧ. [[Айму вӧсна Ыджыд тыш]] кадӧ Джованна мамыскӧд Умберто вуджис овны неыджыд грездӧ, мый вӧлі Пьемонт гӧраясын. Сылӧн пӧльыс вӧлі шыбитӧм кагаӧн (подкидыш). Италияын сэк кадся традиция серти, сылы пуктӧма ов-аббревиатура — Ех Caelis Oblatus, сідзкӧ «енмӧн сетӧм».

Умберто помаліс [[1954 во]]ын Туринса университет, туяліс средневековӧй философиа да литература. Велӧдчигас дугдіс эскыны Енлы да муніс Католик вичкоысь.

Умберто Эко уджаліс телевидениеын, журналисталіс «Эспрессо» (итал. L’Espresso) газетын, велӧдіс культуралысь эстетика да теория Милан, Флоренция да Турин университетъясын. Болон университетын профессор. Суйӧрсайса уна университетын почётнӧй доктор.

[[1962 во]]ся [[кӧч тӧлысь]]ӧ гӧтрасис искусствояс велӧдысь вылӧ: Рената Рамгакӧд быдтісны пи да ныв.

Куліс [[Милан]] карын [[2016 во]]ся [[19 урасьӧм|урасьӧм тӧлысь 19-ӧд лунӧ]] ракысь.

== Гижан удж ==
Авторлӧн петавлісны татшӧм романъяс:
* «Il nome della rosa» ([[1980]]) («Имя розы» / «Роза ним»).
* «Il pendolo di Foucault» ([[1988]]) («Маятник Фуко» / «Фуко маятник»).
* «L’isola del giorno prima» ([[1994]]) («Остров накануне» / «Ді лунӧн водз»).
* «Baudolino» ([[2000]]) («Баудолино»).
* «La misteriosa fiamma della regina Loana» ([[2004]]) («Таинственное пламя царицы Лоаны» / «Лоана сарисалӧн би»).
* «Il cimitero di Praga» ([[2010]]) («Пражское кладбище» / Прагаса шойна).
* «Нулевой номер» ([[2015 во|2015]]) («Ноль нумер»).

== Небӧгъяс ==
== Ыстӧдъяс ==
<references/>

[[Категория:Италия]]
[[Категория:Туялысьяс]]
[[Категория:Чужисны 1932 воын]]
[[Категория:Кулісны 2016 воын]]
