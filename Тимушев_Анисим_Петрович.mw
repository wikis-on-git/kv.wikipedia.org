'''Тимушев Анисим Петрович''' ([[1898 во|1898]]—[[1947]]) — [[коми кыв|коми]] [[Коми гижысьяс анбур серти|гижысь, критик]]. Гуся нимыс — Парма зон.

== Олан туй ==
Анисим Петрович Тимушев чужӧма [[1898 во|1898 вося]] [[17 вӧльгым|вӧльгым тӧлысь 17-ӧд лунӧ]] [[Вӧлӧгда губерня]]ын [[Усть-Сысольск уезд]]ысь Кулӧмдін вӧлӧсьтса Донын (ӧні — [[Кулӧмдiн район]]са [[Дон (Кулӧмдін район)|Дон]] [[сикт]]) гӧль кресьтянин семьяын. Помалӧма начальнӧй школа, уджалӧма Дон сиктын ас овмӧсас. [[1918 во]]ын ас кӧсйӧм серти мунӧма Гражданскӧй тыш вылӧ. Ранитчӧм бӧрын кык во мысти бӧр локтӧма гортас. [[1929 во]]сянь вӧлӧма Дон сиктын колхозса медводдза веськӧдлысьӧн. [[1932 во]]сянь уджалӧма [[Сыктывкар]]ын: медводз видз-му овмӧс кузя управленньӧын, а сэсся [[Коми небӧг лэдзанін]]ын да «Вӧрлэдзысь» газет редакцияын [[1944]]-ӧд воӧдз. 

Куліс [[1947]] вося [[6 лӧддза-номъя|лӧддза-номъя тӧлысь 6 лун]].

== Гижан удж ==
Анисим Тимушев тӧдса кыдзи критик, [[Нёбдінса Виттор]], [[Илля Вась]] да [[Шеболкин Павел Андреевич|Павел Шеболкин]] творчество йылысь уджъяс гижысь.

Сылысь гижӧдъяссӧ вылӧ донъялісны сы кадӧ овлысь [[Нёбдінса Виттор]] да [[Колегов Егор Васильевич|Егор Колегов]], а сідзжӧ ӧнія кадся [[коми кыв|коми]] [[Коми гижысьяс анбур серти|поэт]] [[Лодыгин Василий Григорьевич|Василий Лодыгин]] да коми литература туялысь [[Беляев Геннадий Васильевич|Геннадий Беляев]].

А.П. Тимушев гижлӧма сідзжӧ кывбуръяс, пьесаяс да висьтъяс.

== Ӧшмӧсъяс ==
* [http://wiki.komikyv.org/index.php/%D0%9F%D0%B0%D1%80%D0%BC%D0%B0_%D0%97%D0%BE%D0%BD Пармазон йылысь «Коми гижӧд» онлайн-небӧгаинын]
* [[Дёмин Владимир Николаевич|Дёмин В.Н.]], [[Торлопов Георгий Иванович|Торлопов Г.И.]] Анисим Петрович Тимушев (1898-1947) // Писатели Коми: биобиблиографический справочник. — [[Сыктывкар]], [[2001]]. — Т. 2. — С. 329-330.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Дон сикт овмӧдчӧмин]]
[[Категория:Чужисны 1898 воын]]
[[Категория:Кулісны 1947 воын]]
