'''Лыткин Леонид Александрович''' ([[1930]]) — [[коми кыв|коми]] [[Коми гижысьяс анбур серти|гижысь]] да журналист.

== Олан туй ==
* [[1930]], [[31 сора|сора тӧлысь 31 лун]] — Чужис [[Сыктывкар]]ын.
* Велӧдчис Олег Кошевой нима Сыктывкарса 12 №-а школаын. 8 класс помалӧм бӧрын пырис велӧдчыны  республикаса Драма театр бердын театральнӧй студияӧ. Шӧр образование босьтіс 21-ӧд №-а рытъя школаын. Велӧдчис Ленинградса видз-му институтын.
* [[1949]] — Уджаліс [[Коми му (газет)|«Вӧрлэдзысь»]] газетын литературнӧй сотрудникӧн.
* Служитіс Сӧветскӧй Армияын. [[1954]] воын бергӧдчис уджавны «Вӧрлэдзысь» газетӧ.
* [[1955]] — Л.Лыткинӧс бӧрйисны [[Летка район|Летка]] райкомын [[ВЛКСМ]]-са медводдза секретарӧн. Вит кымын во уджаліс комсомолын.
* [[1958]]—[[1959]] — Вӧлі [[Молодёжь Севера (газет)|«Молодёжь Севера»]] газетын редакторӧс вежысьӧн. Мыйтакӧ уджыштіс [[Красное знамя (газет)|«Красное знамя»]] республикаса газетын сиктса олӧм юкӧдын веськӧдлысьӧн.
* 24 во уджаліс [[Коми АССР]]-са телевидение да радиовещаниеысь канму комитетын редакторӧн, а сэсся медыджыд редакторӧн.

== Гижан удж ==
«Видз вылын талун шондіа» медводдза висьтсӧ йӧзӧдіс [[1940]] воын [[Коми комсомолец (газет)|«Коми комсомолец»]] газетын. Сылӧн висьтъясыс петавлісны [[За коммунизм (газет)|«За коммунизм»]] районкостса газетын. «Гӧрд пӧлян» радиожурналын унаысь юргисны сылӧн дженьыд да шмонитана гижӧдторъяс. Йӧзӧдчис «Земля родная» ([[Москва]]), [[Войвыв кодзув (журнал)|«Войвыв кодзув»]], [[Чушканзi (журнал)|«Чушканзі»]] да [[Би кинь (журнал)|«Би кинь»]] журналъясын. Гижӧдъясыс веськалісны «Миян грездса челядь» да «Шувгӧны пожӧмъяс» висьтъяса ӧтувъя чукӧръясын.
Леонид Лыткин йӧзӧдіс очеркъяса кык небӧг, «Чулькъяс» повесьт, кодлӧн юкӧнъясыс петавлісны [[Войвыв кодзув (журнал)|«Войвыв кодзув»]].  

== Общественнӧй удж ==
Веськӧдлӧ «Сыктывкар» нима историко-мемориальнӧй да культурно-просветительскӧй обшественнӧй котырӧн. 

== Небӧгъяс ==

== Наградаяс ==
* [[Коми Республикаса нимӧдана уджалысь]] ([[2010]], [[1 сора|сора тӧлысь 1 лун]]). <ref>Жеребцова Н. Летописец республики // [[Красное знамя (газет)|«Красное знамя»]] газет, [[2010 во]]. Сора тӧлысь 8-ӧд лун.</ref>

== Ӧшмӧсъяс ==
* Жеребцова Н. Летописец республики // [[Красное знамя (газет)|«Красное знамя»]] газет, [[2010 во]]. Сора тӧлысь 8-ӧд лун.
* http://history-x.ru/03/11/054.htm

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Журналистъяс]]
[[Категория:Сыктывкар]]
