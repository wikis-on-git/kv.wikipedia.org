{{Персоналия}}
'''Лыткин Леонид Александрович''' ([[1930]]—[[2016-ӧд во|2016]]) — [[коми кыв|коми]] [[Коми гижысьяс анбур серти|гижысь, журналист]].

== Олан туй ==
Леонид Лыткин чужӧма [[1930-ӧд во]]ся [[сора тӧлысь 31-ӧд лун]]ӧ [[Сыктывкар]]ын. Велӧдчӧма Олег Кошевой нима Сыктывкарса 12 №-а школаын. 8 класс помалӧм бӧрын пырӧма велӧдчыны [[Коми Республикаса Драма театр|республикаса Драма театр]] бердын театральнӧй студияӧ. Шӧр образование босьтӧма 21-ӧд №-а рытъя школаын. Велӧдчӧма Ленинградса видз-му институтын.

[[1949-ӧд во]]сянь уджалӧма [[Коми му (газет)|«Вӧрлэдзысь»]] газетын литературнӧй сотрудникӧн. Служитӧма Сӧветскӧй Армияын. [[1954-ӧд во]]ын бергӧдчӧма уджавны «Вӧрлэдзысь» газетӧ. [[1955-ӧд во]]ын Л. Лыткинӧс бӧрйӧмаӧсь [[Летка район|Летка]] райкомын [[ВЛКСМ]]-са медводдза секретарӧн. Вит кымын во уджалӧма комсомолын. [[1958]]—[[1959-ӧд во]]ясын вӧлӧма [[Молодёжь Севера (газет)|«Молодёжь Севера»]] газетын редакторӧс вежысьӧн. Мыйтакӧ уджыштӧма [[Красное знамя (газет)|«Красное знамя»]] республикаса газетын сиктса олӧм юкӧдын веськӧдлысьӧн.

24 во уджалӧма [[Коми АССР]]-са телевидение да радиовещаниеысь канму комитетын редакторӧн, а сэсся медыджыд редакторӧн.

Кулӧма [[2016-ӧд во|2016-ӧд во]]ся [[сора тӧлысь 8-ӧд лун]]ӧ.<ref>[Кулӧм йылысь юӧр] // «Коми му» газет. 2016. Сора тӧлысь 14-ӧд лун, 27 №.</ref>

== Гижан удж ==
«Видз вылын талун шондіа» медводдза висьтсӧ йӧзӧдӧма [[1940-ӧд во]]ын [[Коми комсомолец (газет)|«Коми комсомолец»]] газетын. Сылӧн висьтъясыс петавлӧмаӧсь [[За коммунизм (газет)|«За коммунизм»]] районкостса газетын. «Гӧрд пӧлян» радиожурналын унаысь юргисны сылӧн дженьыд да шмонитана гижӧдторъяс. Йӧзӧдчӧма «Земля родная» ([[Москва]]), [[Войвыв кодзув (журнал)|«Войвыв кодзув»]], [[Чушканзi (журнал)|«Чушканзі»]] да [[Би кинь (журнал)|«Би кинь»]] журналъясын. Гижӧдъясыс веськалӧмаӧсь «Миян грездса челядь» да «Шувгӧны пожӧмъяс» висьтъяса ӧтувъя чукӧръясын.

Леонид Лыткин йӧзӧдлӧма очеркъяса кык небӧг, «Яким пӧль да Шурик» ла «Чулькъяс» повесьтъяс (юкӧнъясыс петавлісны [[Войвыв кодзув (журнал)|«Войвыв кодзув»]] журналын).

Бӧръя олан воясас дасьтӧма да йӧзӧдӧма [[роч кыв]]йӧн «Сыктывкар и сыктывкарцы», «Профессор Худяев», «Наш Борис Иванович» небӧгъяс.

Леонид Лыткинлӧн кывбуръяс вылӧ лӧсьӧдӧма сьыланкывъяс, кодъяс юргӧмаӧсь [[Москва]]ын [[Финн-йӧгра войтырлӧн Ставмирса конгресс]] дырйи.

== Общественнӧй удж ==
Веськӧдлӧма «Сыктывкар» нима историко-мемориальнӧй да культурно-просветительскӧй обшественнӧй котырӧн.

== Небӧгъяс ==
* ''Лыткин Л.А.'' Город белых ночей Сыктывкар. — [[Сыктывкар]]: [[Кола (небӧг лэдзанін)|Изд-во «Кола»]], [[2010 во|2010]]. — 199 с. (1000 экз.)

== Наградаяс ==
* [[Коми Республикаса нимӧдана уджалысь]] ([[2010]], [[1 сора|сора тӧлысь 1 лун]]). <ref>Жеребцова Н. Летописец республики // [[Красное знамя (газет)|«Красное знамя»]] газет, [[2010 во|2010]]. Сора тӧлысь 8-ӧд лун.</ref>

== Ӧшмӧсъяс ==
* Жеребцова Н. Летописец республики // [[Красное знамя (газет)|«Красное знамя»]] газет, [[2010 во|2010]]. Сора тӧлысь 8-ӧд лун.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Чужисны 1930 воын]]
[[Категория:Журналистъяс]]
[[Категория:Сыктывкар]]
[[Категория:Кулісны сора тӧлысь 8-ӧд лунӧ]]
[[Категория:Кулісны 2016 воын]]
