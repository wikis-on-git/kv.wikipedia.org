'''Пантелеймон лун''' — коми йӧзкостса календарын гаж. Подуласьӧ православнӧй вичколӧн празьник вылын, пасйӧны [[9 моз|моз тӧлысь 9-ӧд лунӧ]].

'''Пантелеймон лун''' празьничайтӧны [[Кӧрткерӧс район]]са [[Зулӧб (Кӧрткерӧс район)|Зулӧб]] да [[Важкуръя (Кӧрткерӧс район)|Важкуа]] [[грезд|грездъясын]], [[Изьва район]]са [[Изьва (сикт)|Изьваын]]. Йӧз пӧвстас лунсӧ сідзжӧ шуӧны '''Пантелей''' либӧ '''Пантелей лун'''.

Пантелеймон — вежа морт, коді бурдӧдӧ висьысь йӧзӧс да пемӧсъясӧс. Сы дорӧ шыӧдчӧны дзоньвидзалун коригӧн. Пантелеймон лунӧ видзалӧны — оз сёйны яя-йӧла сёян. 

== Заветнӧй празьник ==
'''Пантелеймон лун''' — заветнӧй празьник [[Изьва район]]са [[Сизяыб (Изьва район)|Сизяыбын]]. Скӧт усьӧм бӧрын сизяыбсаяс кевмысьӧмаӧсь Енлы, и скӧт усьӧм дугдӧма. Сэки сувтӧдӧмаӧсь '''Пантелеймон''' нима крест. Мӧсъяссӧ йирсьыны медводдза лэдзигӧн крест дорас юрбитӧны, кевмӧны, медым скӧтыскӧд гожӧм быд нем лёктор эз ло. Висьысьяс волывлӧны сылы сиӧм крест дорас, ленточкаяс кӧрталӧны да дзоньвидзалун корӧны.

[[Важкуръя (Кӧрткерӧс район)|Важкуа]] [[грезд|грездын]] Пантелеймон лунӧ Енъясӧн кытшовтӧны муяссӧ Катыдпомті. Лунсӧ босьтчисны пыдди пуктыны тиф эпидемиа помасьӧм бӧрын.

== Ӧшмӧс ==
* Коми календар. 2009 во / Лӧсьӧдіс ''Ӧльӧш Рассыхаев''. — [[Сыктывкар]], [[2008]].

[[Категория:Йӧзкостса календар]]
