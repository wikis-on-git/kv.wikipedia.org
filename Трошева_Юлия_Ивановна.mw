{{Персоналия}}
[[Файл:Трошева Ю.И.jpg|300 px|right|thumb|Трошева Юлия Ивановна — коми актриса <ref>[http://komidrama.ru/theatre/legend Коми Республикаса Драма театрлӧн сайт]</ref>]]

'''Трошева Юлия Ивановна''' ([[1916]]—[[1988]]) — нималана коми актриса.

== Олан туй ==
Юлия Трошева чужис [[1916]] вося [[7 ӧшым|ӧшым тӧлысь 7 лунӧ]] (важ стильын — [[24 вӧльгым|вӧльгым тӧлысь 24 лун]]) [[Вӧлӧгда губерня]]ысь [[Усть-Сысольск уезд]]са [[Помӧсдін (Кулӧмдін район)|Помӧсдін]] [[сикт]]ын (ӧні — [[Коми Республика]]са [[Кулӧмдін район]]ын). 

[[1936]] воын сійӧ петкӧдчис [[Сыктывкар]]ын художественнӧй самодеятельносьтлӧн смотрын, мый бӧрын том нылӧс корисны уджавны [[Коми АССР]]-са Драма театрлӧн коми труппаӧ. [[1939]]-[[1942]] воясӧ велӧдчис А.В. Луначарский нима театр искусствоса канму институтлӧн (ГИТИС) коми студияын, босьтіс «Драма театрса да киноса актёр» специальносьт. [[1942]] восянь водзӧ уджаліс [[Коми Республикаса драма театр|Драма театрса]] труппаын.

[[1943]] восянь ВКП(б)-ӧ пырысь. Вӧлі Коми АССР-са Вылыс Сӧветын мӧд созывса депутатӧн.

Ю.И. Трошева куліс Сыктывкарын [[1988]] вося [[12 урасьӧм|урасьӧм тӧлысь 12 лунӧ]].

== Театрын ворсӧм ==
Велӧдчӧм бӧрын Юлия Трошева ворсіс Драма театрын классика да ӧнія драматургияысь быдсикас рольяс. Сійӧ медводдзаӧн ворсіс [[Дьяконов Николай Михайлович|Николай Дьяконовлӧн]] «Свадьба приданӧйӧн» пьесаысь Ольгаӧс ([[1950]]). Юлияӧс бура нимӧдіс [[Леканов Василий Дмитриевич|Василий Лекановлӧн]] «Сиктса рытъяс» пьесаысь Дарья тьӧтлӧн серамбана рольыс.

А.Клейн серти, Юлия Трошевалӧн бура артмисны трагичнӧй рольяс: Катерина — [[Островский Александр Николаевич|А. Островскийлӧн]] «Грозаын», Анна — Иван Франколӧн «Украденное счастье» пьесаын, Лизавета — Алексей Писемскийлӧн «Горькая судьбина» пьесаын, Мурзавецкая — А.Островскийлӧн «Волки и овцы» пьесаын да с.в. <ref>Клейн А. Трошева Юлия Ивановна // Республика Коми: Энциклопедия: в 3-х томах. — [[Сыктывкар]], [[2000]]. — Т. 3. — С. 171.</ref>.

Трошева лӧсьӧдіс коми национальнӧй репертуарын нывбабаяслысь аслыспӧлӧс образъяс: Павла — [[Юшков Геннадий Анатольевич|Геннадий Юшковлӧн]] «Бывают же такие» пьесаын, Анна — [[Шахов Пётр Федотович|Пётр Шаховлӧн]] «Праздник души» пьесаын, Катерина — [[Ларев Александр Константинович|Александр Ларевлӧн]] «Льӧм пу дорын аддзыслӧмъяс», да мукӧд.

Ю.И. Трошевалӧн медтӧдчана рольяс:
* Дуняша, Агафья Тихоновна — [[Гоголь Николай|Николай Гогольлӧн]] «Женитьба»
* Ольга — [[Дьяконов Николай Михайлович|Николай Дьяконовлӧн]] «Свадьба приданӧйӧн» пьеса
* Дарья тьӧтка — [[Леканов Василий Дмитриевич|Василий Лекановлӧн]] «Сиктса рытъяс» пьеса
* Наташа — Николай Вирталӧн «Земля» пьеса
* Ольга Блудова — [[Дьяконов Николай Михайлович|Николай Дьяконовлӧн]] «Домна Каликова» пьеса
* Фроська — Валентин Катаевлӧн «Шел солдат с фронта» пьеса
* Василиса — [[Максим Горький|Максим Горькийлӧн]] «На дне»
* Софья — [[Максим Горький|Максим Горькийлӧн]] «Последние»
* Варвара — [[Максим Горький|Максим Горькийлӧн]] «Егор Булычев»
* Фридль — «Продолжение следует»
* Катерина — [[Островский Александр Николаевич|Александр Островскийлӧн]] «Гроза»
* Ульяна Громова — [[Фадеев Александр Александрович|Александр Фадеевлӧн]] «Молодая гвардия» серти
* Анна — Иван Франколӧн «Украденное счастье»
* Эмилия — [[Уильям Шекспир|Уильям Шекспирлӧн]] «Отелло»
* Хозяйка Нискавуори — Хелла Вуолийокилӧн «Каменное гнездо»
* Анна Ильинична Ульянова — Николай Погодинлӧн «Третья патетическая»
* Кашкадамова — И. Поповлӧн «Семья»
* Наташа — Виктор Гусевлӧн «Слава»
* Лаура — [[Пушкин Александр Сергеевич|Александр Пушкинлӧн]] «Каменный гость»
* Анна — [[Юхнин Василий Васильевич|Василий Юхнинлӧн]] «Зарни кыв»
* Лютоева — [[Ермолин Степан Иванович|Степан Ермолин]] да [[Дьяконов Николай Михайлович|Николай Дьяконовлӧн]] «В дни войны»
* Аннушка — [[Юхнин Василий Васильевич|Василий Юхнинлӧн]] «Ключи богатства»
* Люба — [[Фёдоров Геннадий Александрович|Геннадий Фёдоровлӧн]] «В предгорьях Тимана»

== Наградаяс ==
* [[Коми АССР-са нимӧдана артист]]ка ([[1945]])
* [[Коми АССР-са нимйӧза артист]]ка ([[1951]])
* РСФСР-са нимӧдана артистка ([[1961]].08.17)
* РСФСР-са нимйӧза артистка ([[1980]])
* Коми АССР-са канму премиа босьтысь ([[1974]])

== Ӧшмӧсъяс ==
* [https://web.archive.org/web/20140531144407/http://komidrama.ru/theatre/legend Коми Республикаса Драма театрлӧн сайт]
* [http://foto11.com/komi/theatre/1951book08_trosheva_oboturova.shtml Трошева Юлия Ивановна]
* [http://www.kino-teatr.ru/teatr/acter/w/sov/339590/bio/ «Коми-театр.ру» сайт]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми ворсысьяс]]
[[Категория:Коми АССР-са нимӧдана артистъяс]]
[[Категория:Коми АССР-са нимйӧза артистъяс]]
[[Категория:Помӧсдін сикт овмӧдчӧмин]]
