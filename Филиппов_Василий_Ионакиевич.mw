{{Персоналия}}
'''Филиппов Василий Ионакиевич''' ([[1924-ӧд во|1924]]—[[1987-ӧд во|1987]]) — Сӧвет кадся военноначальник, генерал-лейтенант.

== Олан туй ==
Василий Филиппов чужӧма [[Коми АССР|Коми АССР-ын]] [[Изьва район]]са [[Изьва (сикт)|Изьва]] [[сикт]]ын [[1924-ӧд во|1924-ӧд вося]] [[тӧвшӧр тӧлысь 1-ӧд лун]]ӧ велӧдысьяслӧн семьяын. Помалӧма Изьва сиктса шӧр школа ([[1941]]), [[Югдін]]ын Пуховичса военнӧй пехотнӧй училишӧ ([[1941]]), бронетанковӧй да механизированнӧй войскаяслысь академия ([[1954]]).

'''Айму вӧсна Ыджыд тыш кадӧ'''

Сӧветскӧй армияӧ мунӧма ас кӧсйӧм серти [[1941-ӧд во]]ся [[сора тӧлысь]]ын. [[Айму вӧсна Ыджыд тыш]] вылын [[1941-ӧд во]]ся [[ӧшым тӧлысь]]сянь. Лейтенант, стрелкӧвӧй взводса командир Ленинград, Волхов да Рытыв-Войвыв фронтъясын. [[1942-ӧд во]]ся [[ода-кора тӧлысь]]сянь — танкӧвӧй бригадаын взводса да ротаса командир. 1943-ӧд вося ода-кора тӧлысьсянь тышкасьӧма Рытыв-Лунвыв, Коймӧд Украинаса фронтъясын фронтса торъя мотоциклет полкын ротаса да батальонса командир. Куимысь ранитчылӧма.

'''Айму вӧсна Ыджыд тыш бӧрын'''

Академия помалӧм бӧрын — танкӧвӧй полкса командир да вежысь ([[1954]]—[[1964]]), дивизияса командирӧс вежысь ([[1965]]—[[1968]]). 1968-ӧд восянь служитӧма  Ылыс Востокын танкӧвӧй дивизияса командирӧн, корпусса командирӧс вежысьӧн, армияса командующӧйӧс вежысьӧн, округса штабын начальникӧс вежысьӧн, округса войсаяс дасьтан Управленньӧын начальникӧн.

Вӧлӧма военнӧй сӧветникӧн [[Куба]]ын, [[Йемен]]ын, медшӧр военнӧй сӧветникӧс вежысьӧн [[Афганистан]]ын. Висьӧм вӧсна петӧма пенсия вылӧ [[1986-ӧд во]]ын. 

Кулӧма Горький (ӧні [[Макаръя|Улыс Вылькар]]) [[кар]]ын [[1987-ӧд во|1987-ӧд вося]] [[тӧвшӧр тӧлысь 7-ӧд лун]]ӧ. Гуалӧма сэн жӧ.

== Ошканпасъяс ==
Сійӧс наградитӧма СССР-са 8 орденӧн, Йемен, Афганистан, [[Болгария]] да [[Монголия]]са орденъясӧн, а сідзҗӧ СССР-са да суйӧрсай канмуса медальясӧн.

== Ӧшмӧсъяс ==
* ''Александров А.'' Филиппов Василий Ионакиевич // Республика Коми: Энциклопедия: в 3-х т. — [[Сыктывкар]], [[2000-ӧд во|2000]]. — Т. 3. — С. 247.

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Изьва сикт овмӧдчӧмин]]
[[Категория:Айму вӧсна Ыджыд тыш вылӧ ветлысьяс]]
[[Категория:Чужисны 1924 воын]]
[[Категория:Чужисны тӧвшӧр тӧлысь 1-ӧд лунӧ]]
[[Категория:Кулісны 1987 воын]]
[[Категория:Кулісны тӧвшӧр тӧлысь 7-ӧд лунӧ]]
