'''Пышкай''' — коми челядьлöн важся йöзкостса ворсöм.

[[Пудъясянкыв]]йöн бöрйöны куталысьöс («пышкайöс»). Сылысь синсö кöрталöны чышъянöн, либö сiйö синсö сöмын куньö. Мукöдыс («каньяс») кытшлалöны гöгöрыс да сьылöны:

''Миян гажа сад йöрö''

''Локтöс пышкай да сьылö.''

''Пышкай, пышкай, эн вуграв,''

''Кодi нявöстас, тöдмав?'' ([[Аныб (Кулӧмдін район)|Аныб]]).

Кор ставныс лöньöны, ворсысьяс пиысь кодкö нявöстö. Куталысь кö тöдмалас нявöстысьсö, найö вежсьöны мастаяснас, а оз кö – водзö кутас тöдмавны.

==Öшмöс==
Коми календар. 2009 во / Дасьтiс  ''А.Н. Рассыхаев''. [[Сыктывкар]], [[2008]].

[[Категория:Ворсӧм]]
