[[Файл:Ширяев В. А.jpg|250 px|right|thumb|Ширяев Владимир Архипович (1926–1979) – коми гижысь]]

'''Ширяев Владимир Архипович''' ([[1926]]–[[1979]]) – коми гижысь, [[СССР]]-са [[Гижысь котыр]]ӧ ([[1957]]), Коми АССР-са культураын заслуженнöй уджалысь ([[1976]]).

== Олан туй ==
* [[1926]], [[23 сора|сора 23 лун]] – чужис [[Кӧрткерӧс район]]са [[Нёбдін (Кӧрткерӧс район)|Нёбдiн]] [[сикт]]ын шöркодя олысь крестьянин семьяын. 
* Шöр школасö сылы эз удайтчы помавны. Война воясö Владимир Ширяевöс индiсны колхозса бухгалтерöн. 
* [[1943]] – Дас сизим арöса зонмöс босьтiсны Сöветскöй Армияö. И сизим сайö во коми зон служитiс Ылi Асыввылын саридзса пограничнöй войскаын. Петкöдлiс асьсö повтöм воинöн Мöд Дальневосточнöй фронтлöн тышъясын. ВКП(б) [[Хабаровск]]са обком бердын помалiс марксизм-ленинизм университетлысь курсъяс.
* [[1950]] – армияысь воöм бöрын Владимир Ширяев уджалiс Коми радиокомитетын редакторöн.
* [[1957]] – Владимир Ширяев пырис СССР-са гижысь котырö. 
* [[1966]] – уджалiс Коми АССР-са гижысь котырлöн правлениеын.
* [[1972]] – Владимир Ширяевлы «Девочки и мальчики» небöгысь, а сiдзжö [[1969]]-[[1972]] воясö [[Войвыв кодзув (журнал)|«Войвыв кодзув»]] журналын йöзöдöм гижöдъясысь вöлi пасйöма Коми комсомоллöн премиаöн. 
* [[1976]] – Коми АССР-са культураын заслуженнöй уджалысь.
* [[1979]], [[2 урасьӧм|урасьӧм 2 лун]] – кувсис 

== Гижан удж ==
Владмир Ширяев йöзöдсьö [[1950]]-öд восянь. Уна гижис челядьлы лыддьöм вылö. Челядьлы «Асыв» кывбура медводдза небöг сылöн петiс [[1957]] воын. Сэнi гижысь петкöдлö ичöт арлыдаяслысь олöм-вылöмсö бура тöдысь мортöн. 

Коми радиокомитетын уджалiгöн  петкöдчис литератураын сылöн енбиыс. Дас воöн йöзöдiс уна дас кывбур, висьт, очерк, а наысь кындзи челядьлы кык повесьт.

Гусянимъяс – В. Архипов, В. Трофимов.

== Небöгъяс ==

=== Комиӧн ===
* Асыв. – Сыктывкар, [[1957]].
* Выль посёлокын. – Сыктывкар, [[1958]].
* Кöръяс вешйöны морелань. – Сыктывкар, [[1960]].
* Суседъяс. – Сыктывкар, [[1965]].
* Алка да Авка. – Сыктывкар, [[1968]]. 
* Он вун тэ, Озъю. – Сыктывкар, [[1969]]. 
* Шондi чеччö, шондi лэччö. – Сыктывкар, [[1974]].
* Войвывса дзоридзьяс. – Сыктывкар, [[1975]].

=== Рочӧн ===
* В новом поселке. – [[Москва]], [[1960]].
* Девочки и мальчики. – Сыктывкар, [[1970]].
* Полустанок юности. – [[Москва]], [[1979]].
* Не забыть тебя, Земляничная. – Сыктывкар, [[1985]].

== Ӧшмӧсъяс ==
* [[Рочев Юрий Герасимович|Рочев Ю.Г.]] Ширяев Владимир Архипович // История коми литературы. Сыктывкар, [[1981]]. Т. 3. 
* [[Мартынов Валерий Иванович|Мартынов В.И.]] Ширяев Владимир Архипович // Литераторы земли Коми: биобиблиографический словарь. – Сыктывкар, [[2000]]. – С. 215-216.
* http://www.nbrkomi.ru/page/1859/


[[Категория:Персоналия:Коми]]
[[Категория:Коми гижысь]]
