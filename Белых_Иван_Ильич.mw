{{Персоналия}}
'''Белых Иван Ильич''' ([[1946]]—[[2014 во|2014]]; комиӧн — Илля Вань) — [[коми кыв|коми]] [[Коми гижысьяс анбурӧд серти|гижысь, журналист]], [[Коми Республикаса культураын нимӧдана уджалысь]].

== Олан туй ==
Иван Белых чужӧма [[1946 во]]ся [[23 кӧч|кӧч тӧлысь 23-ӧд лун]] [[Сыктывдін район]]са [[Паль сикт овмӧдчӧмин|Паль]] улӧ пырысь [[Ивадор (Сыктывдін район)|Ивадор]] [[грезд]]ын видз-му уджалысьяслӧн семьяын. Помалӧма Пальса шӧр школа, [[Коми канмуса педагогика институт]]ысь история-филология факультет, кӧні ветлӧдлӧма литературнӧй кружокӧ.

[[1965]] восянь уджалӧма «Югыд туй» (ӧні – [[Коми му (газет)|«Коми му»]]) газетын корреспондентӧн, редакторӧн, веськӧдлысьсӧ вежысьӧн. [[1994 во]]сянь – [[Коми небӧг лэдзанін]]ын веськӧдлысьӧс вежысь да шӧр редактор, [[1997 во]]сянь — Коми небӧг лэдзанінын директор. 
Вӧлӧма [[Йӧлӧга (газет)|«Йӧлӧга»]] газетын отделса редакторӧн. [[2011 во|2011 воын]] петӧма пенсия вылӧ.

Кулӧма [[2014 во|2014 вося]] [[30 вӧльгым|вӧльгым тӧлысь 30-ӧд лун]] [[Сыктывкар]]ын, гуалӧма [[Сыктывдін район]]са [[Паль (Сыктывдін район)|Палльын]]<ref>[http://www.komiinform.ru/news/118309/ Ушел из жизни коми писатель и журналист Иван Белых // «Комииинформ» юӧр сетан агентство (рочӧн; 2014.12.03]).</ref> 

== Гижан удж ==
[[1968]] воын Иван Белыхлӧн «Югыд туй» газетын петӧма медводдза висьт — «Веж кыдз пу».

Сылӧн гижӧдъясыс петавлӧмаӧсь «Югыд туй» газетын да [[Войвыв кодзув (журнал)|«Войвыв кодзув»]] журналын, «Миян грездса челядь» ([[1987]]) да «Сикӧтш» ([[1994]]) висьт чукӧръясын.

Кыдзи журналист мукӧддырйи гижӧ Б.Ильин гуся ним улын.

Гижӧ челядь, челядьдырся казьтылӧмъяс да вӧр-ва йылысь.

Иван Белыхлысь висьтъяссӧ вуджӧдлісны [[Столповский Пётр Митрофанович|П.М. Столповский]] да А.В. Канев.

[[2005 во]]сянь [[Коми гижысь котыыр|Россияса гижысь котыр]]ӧ пырысь.

== Небӧгъяс ==
=== Комиӧн ===
* Ӧзйы, бипурӧй менам. — [[Сыктывкар]]: [[Коми небӧг лэдзанін]], [[1997]].
* Челядьдырся пароходъяс. — [[Сыктывкар]]: [[Эскӧм (небӧг лэдзанін)|«Эскӧм»]], [[2001]].
* Важыс уськӧдчывлӧ вӧтӧн. — [[Сыктывкар]], [[2005]].
* Гуся керка: Челядьлы висьтъяс / Ред. [[Ульянов Александр Васильевич|А.В. Ульянов]]. — [[Сыктывкар]], [[2008]]. — 160 л.б.
* Кӧмтӧм кока челядьдырӧй! Висьтъяс / Серпасаліс Е.М. Коюшева. — [[Сыктывкар]]: [[Коми му (газет)|«Коми му» газет редакция» Коми Республикаса автономнӧй учреждение»]], [[2012 во|2012]]. — 240 л.б.
* Мӧдлапӧв: висьтъяс, олӧм серпасъяс. — [[Сыктывкар]]: Эскӧм, [[2015 во|2015]]. — 288 л.б.

=== Рочӧн ===
* Рассказы / Пер. с коми языка Г.А. Марковой. — [[Сыктывкар]], [[2011 во|2011]]. — 88 с.

== Наградаяс ==
* [[Коми Республикаса культураын нимӧдана уджалысь]] ([[1994]])
* Коми Республикаса Веськӧдлан котырлысь премиа босьтысь журналистика юкӧнын ([[2008]])
* «Ыджыд роч гижысь, Нобель премиа босьтысь М. А. Шолохов 1905—2005» казьтылана медаль ([[2005]]) литература уджысь 

== Ӧшмӧсъяс ==
* Литература Коми: словарь школьника / Сост. Н.Головина, [[Лимерова Валентина Александровна|В.А. Лимерова]]. — [[Сыктывкар]], [[2007]]. — С. 9—13.
* [https://docs.google.com/document/d/1kyvbuqEn8ZXrQCdNkf3gKMUa1bDezdt3xWQoGqvYm2U/edit Гортыд медся на муса. Литературная памятка к 65-летию со дня рождения Ивана Ильича Белых. Национальная детская библиотека Республики Коми им. С.Я. Маршака, 2011]
* [http://wiki.komikyv.ru/index.php/%D0%91%D0%B5%D0%BB%D1%8B%D1%85_%D0%98%D0%B2%D0%B0%D0%BD_%D0%98%D0%BB%D1%8C%D0%B8%D1%87 И. И. Белых гижӧдъяс йылысь wiki.komikyv.ru сайтын]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Паль сикт овмӧдчӧмин]]
[[Категория:Чужисны 1946 воын]]
[[Категория:Кулісны 2014 воын]]
