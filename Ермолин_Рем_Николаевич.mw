{{Персоналия}}

'''Ермолин Рем Николаевич''' ([[1926-ӧд во|1926]]—[[2004-ӧд во|2004]]) — СССР да Россия кадся серпасалысь, РСФСР-са нимйӧза серпасалысь (1985), Коми АССР-са нимйӧза серпасалысь (1980), Коми АССР-са канму премия босьтысь (1972), вӧр-ва серпасалысь.

== Олан туй ==
Рем Ермолин чужӧма [[Петыркар|Ленинградын]] [[1926-ӧд во]]ся [[ӧшым тӧлысь 24-ӧд лун]]ӧ. Велӧдчӧма Ленинградса художественно-графическӧй педагогика училишӧын ([[1947]]—[[1951]]) да Репин нима Ленинградса живопись, скульптура да архитектура институтын ([[1954]]—[[1960]]) В. М. Орешниковлӧн живопись факультетын.

СССР-са серпасалысь котырын [[1962-ӧд во]]сянь. Велӧдчӧм бӧрын олӧма да уджалӧма [[Коми АССР|Коми АССР-ын]]. Вӧлӧма СССР-са серпасалысь котырлӧн Коми республикаса юкӧнын веськӧдлысьӧс вежысьӧн да веськӧдлысьӧн ([[1970]]—[[1986]]). 

Кулӧма [[2004-ӧд во]]ся [[ода-кора тӧлысь 15-ӧд лун]]ӧ.

== Серпасасьӧм ==
Уджалӧма уна жанрын, но медшӧрыс — темаа серпасъяс да портретъяс. Уна серпасалӧма Коми муысь йӧзӧс, уджалӧмсӧ, войвывса вӧр-васӧ. Сылысь бура тӧдӧны Чилимдінлы сиӧм серпас чукӧр, мыйысь 1972-ӧд воын сылы сетӧма Коми АССР-са канму премия. 1975-ӧд воын «Чилимдінса гӧрка» уджысь сылы вичмӧма СССР-са художествоа академиялӧн Диплом.

Серпасалӧма Коми лыжникъясӧс ([[1977]]), В. В. Поляковлысь ([[1967]]), коми гижысь [[Торопов Иван Григорьевич|И. Г. Тороповлысь]] портретъяс ([[1986]]) и с.в. Асьсӧ серпасалӧма некымынысь.

[[1957-ӧд во]]сянь пырӧдчӧма Коми республикаса художествов выставкаясӧ; «Советский Север» выставкаясӧ; [[Москва]]ын котыртӧм выставкаясӧ: «Советская Россия» ([[1967]]—[[1985]]), ставсоюзсаясӧ ([[1961]]—[[1985]]), РСФСР-са асвеськӧдлан республикаясысь серпасалысьяслӧн выставкаӧ ([[1971]]), «По родной стране» ([[1972]], [[1983]]), «СССР — наша родина» (1972) да мукӧд. 

Асшӧр выставка вӧлӧмаӧсь [[1976-ӧд во]]ын — [[Москва]]ын; [[1986 во]]ын — Ленинградын да Москваын; [[1987]], [[1992]], [[1996]] воясын — [[Сыктывкар]]ын; суйӧр сайын: [[1972]] воын – ГДР-ын, [[Польша]]ын, [[Чехословакия]]ын да Румынияын; [[1976]]—[[1985]] воясын — [[Болгариz]]ын.

== Ошканпасъяс ==
* РСФСР-са нимйӧза серпасалысь ([[1985]])
* Коми АССР-са нимйӧза серпасалысь ([[1980]])
* Коми АССР-са канму премия босьтысь ([[1972]])

== Ӧшмӧсъяс ==
* Республика Коми: Энциклопедия: в 3-х т. — [[Сыктывкар]], [[1997]]. Т. 1. — С. 426.
* ''Поповцева Э. К.'' Изобразительное искусство Республики Коми. 1943—2000. — [[Сыктывкар]], [[2011-ӧд во|2011]].
* [http://www.kraevidenie.ru/hudozhniki/26/ Краевидение сайт]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми серпасалысьяс]]
[[Категория:Чужисны 1926 воын]]
[[Категория:Кулісны 2004 воын]]
