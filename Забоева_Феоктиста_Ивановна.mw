{{Персоналия}}

'''Забоева Феоктиста Ивановна''' ([[1850-ӧд во|1850]]–[[1943-ӧд во|1943]]) — [[коми кыв|коми]] [[коми гижысьяс анбур серти|гижысь]], велӧдысь.

== Олан туй ==
Феоктиста Забоева чужӧма [[1850-ӧд во]]ся [[вӧльгым тӧлысь 28-ӧд лун]]ӧ [[Усть-Сысольск]]ын. Батьыс — мӧд гильдияса купеч И.Н. Забоев; мамыс — А.С. Лыткина — коми кыв туялысь [[Лыткин Георгий Степанович|Георгий Лыткинлӧн]] чойыс. Помавлӧма Усть-Сысольскса медводдза женскӧй училище, сэсся [[Совдор]]ын велӧдысьяслысь курсъяс [[1872-ӧд во]]ын.

Матӧ нелямын во велӧдӧма [[Сыктывдін район]] [[Выльгорт (Сыктывдін район)|Выльгорт]] школаын, кӧні велӧдчысьяс лыдас вӧлӧмаӧсь тшӧтш [[Жаков Пальӧ Кальӧ|Каллистрат Жаков]] да [[Налимов Василий Петрович|Василий Налимов]].

Комиӧдӧма Библияысь юкӧнъяс, мый вӧлі йӧзӧдӧма торъя небӧгӧн «Начатки христианского православного учения» ним улын. [[1914-ӧд во]]ын сылы сетӧма «За усердие» зарни медаль. Нелямын вося велӧдӧмкӧд йитӧдын Усть-Сысольск земскӧй собранньӧ шуӧмӧн сылысь портретсӧ вӧлі ӧшӧдӧма выльгортса школаын.

[[Лыткин Георгий Степанович|Георгий Лыткинлӧн]] корӧм серти чукӧртӧма [[коми]] [[фольклор]], комиӧдӧма Библияысь юкӧнъяс, гижӧма [[Куратов Иван Алексеевич|Иван Куратов]] йылысь казьтылӧмъяс. Сетӧма [[Доронин Павел Григорьевич|Павел Доронинлы]] [[Клочков Петр Фостирьевич|Пётр Клочковлысь]] видзӧм кывбуръяссӧ.

== Öшмöсъяс ==

== Ыстӧдъяс ==
<references/>

[[Категория:Персоналия:Коми]]
[[Категория:Персоналия анбурӧд]]
[[Категория:Чужисны 1850 воын]]
[[Категория:Кулісны 1943 воын]]
[[Категория:Чужисны вӧльгым тӧлысь 28-ӧд лунӧ]]
[[Категория:Коми гижысь]]
