[[File:RogierBloklandKomi2014.jpg|thumb|Рохир Блокланд (2014)]]
'''Рохир Блокланд''' ({{lang-nl|Rogier Philip Charles Eduard Blokland}}, *1971, Дордрехт) — [[Нидерландъяс|нидерландса]] кывтуялысь, [[Уппсала]] университетын [[финн-йӧгра кывъяс]]ысь профессор (2014ʼ восянь).

==Олӧм да удж==
Рохир Блокланд чужис 1971ʼ урасьӧм 16ʼ лунӧ [[Дордрехт]] карын.

Мортыс велӧдчис [[Гронингенса университет]]ын, кӧні магистрасис 1997ʼ воӧ, а 2005ʼ воӧ [[Корнелиус Хассельблатт]] бердын дорйис доктор ним вылӧ диссертация. Сэсся Р. Блокланд уджаліс доцентӧн, корӧм доцентӧн, туялан удж вӧчысьӧн европаса ӧткымын тӧдчана велӧданінын, на пӧвстын [[Таллиннса университет]], [[Тартуса университет]], [[Грайфсвальдса университет]] да [[Александр фон Гумбольдт|А. Гумбольдт]] нима [[Берлинса университет]].

2005ʼ восянь 2006ʼ воӧдз Рохир веськӧдліс финн-йӧгра кафедраӧн [[Гронинген]]ын  (Корнелиус Хассельблатт бӧрын), а 2009ʼ-2010ʼ воясӧ финн-йӧгра кафедраӧн [[Гамбургса университет]]ын ([[Хелимскӧй Евгений Арнольдович|Е. А. Хелимскӧй]] бӧрын). 2011ʼ воӧ сійӧ кутіс уджавны кывтуялысьӧн финн-йӧгра кафедраын [[Людвиг-Максимилиан]] нима [[Мюнхенса университет]]ас ([[Скрипник Елена|Елена Скрибник]] бердын).

2014ʼ вося арнас Рохир Блокланд вежис [[Ларс-Гуннар Ларссон]]ӧс [[Уппсаласа университет]]ын, кӧні босьтчис юравны [[Ӧнія йӧз кывъяс институт]]са финн-йӧгра кафедраын. 

Медзіля Р. Блокландыс туялӧ [[Чудь кывъяс|чудь]], [[Перым кывъяс|перым]] да [[Саам кыв|саам]] кывъяс. Медуна вынсӧ профессорыд пуктӧ кыв документалӧмӧ. Торйӧн кӧ, сійӧс интересуйтӧны быран выйӧ воан кывъяс да сёрнисикасъяс.

==Гижӧдъяс==
===Монография===
*2009: ''The Russian loanwords in literary Estonian''. Wiesbaden

===Лӧсьӧдӧм===
*2007: ''Language and Identity in the Finno-Ugric World''. Maastricht (ӧтлаын Корнелиус Хассельблатткӧд)
*2002: ''Finno-Ugrians and Indo-Europeans: Linguistic and Literary Contacts''. Maastricht (ӧтлаын Корнелиус Хассельблатткӧд)

===Ичӧт гижӧдъяс===
*2012: ''Borrowed pronouns: evidence from Uralic''. Finnisch-ugrische Mitteilungen 35: 1–35.
*2011: ''Komi-Saami-Russian contacts on the Kola Peninsula''. Language Contact in Times of Globalization, hrsg. von Cornelius Hasselblatt, Peter Houtzagers & Remco van Pareren. Amsterdam & New York. 5–26 (Ӧтлаын [[Михаэль Рислер]]кӧд)
*2010: ''Vene mõju eesti keeles''. Keele rajad. Pühendusteos professor Helle Metslangi 60. sünnipäevaks, hrsg. von Ilona Tragel. Tartu. 35–54 (Ӧтлаын Петер Кехаёвкӧд)
*2003: ''The endangered Uralic languages''. Language Death and Language Maintenance. Theoretical, practical and descriptive approaches, hrsg. von Mark Janse & Sijmen Tol. Amsterdam. 107–141 (ӧтлаын Корнелиус Хассельблатткӧд)
*2002: ''Phonotactics and Estonian etymology''. Finno-Ugrians and Indo-Europeans. Linguistic and Literary Contacts, hrsg. von Rogier Blokland & Cornelius Hasselblatt. Maastricht. 46–50.
*2000: ''Allative, genitive and partitive. On the dative in Old Finnish''. Congressus Nonus Internationalis Fenno-Ugristarum IV. Tartu. 421–431 (ӧтлаын [[Нобуфуми Инаба]]кӧд)

==Ыстӧгъяс==
*{{DNB-Portal|138762201}}
*[http://katalog.uu.se/empinfo/?id=N14-1060 Р. Блокланд йылысь Уппсаласа университет сайтын.]

[[Category:Кыв туялысьяс]]
