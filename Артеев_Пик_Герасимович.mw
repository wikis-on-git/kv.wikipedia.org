[[Файл:Артеев П.Г.jpg|250 px|right|thumb|Пик Артеев гира лэпталігӧн]]

'''Артеев Пик Герасимович''' ([[1937]]—[[1987]]) — [[коми кыв|коми]] [[Коми гижысьяс анбур серти|гижысь]], кӧр видзысь да спортсмен.

== Олан туй ==
Пик Артеев чужис Ыджыд тундраын [[1937 во]]ся [[вӧльгым тӧлысь]]ӧ. Нимсӧ пуктісны нималана немеч-антифашист Вильгельм Пик серти. Тундраын Пик оліс сизим арӧсӧдз, внтліс кӧр дорын бать-мамыскӧд. [[Нӧвикбӧж (Ускар каркытш)|Нӧвикбӧжса]] школаын велӧдчис 7 во, сэсся помаліс [[Усвавом|Усвавомса]] шӧр школа.

Школа бӧрын уджаліс вӧркутаса шахтаын. Служитіс армиаын (танк войскаясын ГДР-ын). Армиа бӧрын помаліс Наръян-Марса зооветеринарнӧй техникум, босьтчис веськӧдлыны  кӧр видзысьяслӧн бригадаӧн Нӧвикбӧжын. Сёрӧнджык лоис «Усть-Усинский» совхозын кӧр видзысь юкӧнлӧн веськӧдлысьӧн.

Сійӧ пӧшти петавтӧг оліс тундран кӧр дорын, оліс чумын. Сьӧкыд удж вылӧ видзӧдтӧг удитіс гижны, радейтіс вӧравны да чери кыйны. Та кындз, сылӧн вӧлі нӧшта ӧти гежӧд хобби — сьӧкыд атлетика. Гира лэпталӧмын Пик Артеев лои Коми АССР-са чемпионӧн.
 
== Гижан удж ==
Медводдза висьтъяссӧ Пик Артеев йӧзӧдіс «Усинская новь» газетын [[1978]] воын. Сылысь гижан сямсӧ казяліс журналист Рейнгольд Бихерт, коді вӧлі тайӧ газетса редакторнас. Та бӧрын авторӧс корисны Сыктывкарӧ том прозаикъяслӧн семинар вылӧ. Комиӧдӧдм гижӧдъяссӧ йӧзӧдлісны [[Войвыв кодзув (журнал)|«Войвыв кодзув»]] журналын. Гижис и комиӧн, и рочӧн.

Медводдза небӧгыс петіс кулӧм бӧрас нин Р. Бихерт водзмӧстчӧмӧн, коді мӧвпаліс та йылысь Пик Артеевлӧн кулан восяньыс нин. «Была бы вторая жизнь..» небӧгӧ ([[2008]]) пыртӧма 21 йӧзӧдӧм да йӧзӧдтӧм висьт да очерк.

Пик Артеевӧс шуӧны медбур кӧр видзысьӧн гижысьяс пӧвстын да медбур гижысьӧн кӧр видзысьяс пӧвстын.

== Небӧг да гижӧдъяс ==
* Мадук: висьт // [[Войвыв кодзув (журнал)|«Войвыв кодзув»]], [[1980]]. — 11 №. — Л.б. 37—40.
* Тулыс. Жебиник югӧр: висьтъяс // [[Войвыв кодзув (журнал)|«Войвыв кодзув»]], [[1985]]. — 3 №. — Л.б. 21—25.
* Рӧдвуж. Вунлытӧм шог: висьтъяс // [[Войвыв кодзув (журнал)|«Войвыв кодзув»]], [[1986]]. — 3 №. — Л.б. 30—32.
* Кельчи князь: висьт // [[Войвыв кодзув (журнал)|«Войвыв кодзув»]], [[1986]]. — 8 №. — Л.б. 36—37.
* Кӧдзыд войӧ: висьтъяс // [[Войвыв кодзув (журнал)|«Войвыв кодзув»]], [[1986]]. — 10 №. — Л.б. 54—57.
* Чукля трӧпаяс: очерк // [[Войвыв кодзув (журнал)|«Войвыв кодзув»]], [[1988]]. — 4 №. — Л.б. 45—48.
* Мӧвпыс пальӧдіс. Карьерын: висьтъяс // [[Войвыв кодзув (журнал)|«Войвыв кодзув»]], [[2005]]. — 11 №. — Л.б. 46—52.
* Хале — ты: повесьт // [[Войвыв кодзув (журнал)|«Войвыв кодзув»]], [[2006]]. — 2 №. — Л.б. 8—24.
* Кык висьт // [[Войвыв кодзув (журнал)|«Войвыв кодзув»]], [[2007]]. — 12 №. — Л.б. 48—51.
* Была бы вторая жизнь...: Сборник рассказов и очерков / Сост. Р. Бихерт. [[Сыктывкар]], [[2007]]. — 184 с. (тираж — 1000 экз)

== Паметь ==
* «Изьватас» ӧтмунӧмлӧн водзмӧстчӧмӧн [[2012 во]] [[Изьва район]]ын шуӧма гижысь П.А. Артеевлӧн воӧн.

== Ӧшмӧсъяс ==
* [[Кузнецова Татьяна Леонидовна|''Кузнецова Т.Л.'']] Тундра йылысь сьӧлӧм сёрни // [[Войвыв кодзув (журнал)|«Войвыв кодзув»]], [[2002]]. — 6 №. — Л.б. 76—80.
* [[Кузнецова Татьяна Леонидовна|''Кузнецова Т.Л.'']] Тундра йылысь сьӧлӧм сёрни [Пик Артеевлӧн гижӧдъяс йылысь пасйӧдъяс]// Литература сӧвман туйяс: гижысь да кад. — [[Сыктывкар]], [[2003]]. — Л.б. 119—124.
* ''Бихерт Р.'' «Вӧлі кӧ кык олӧ ...» // [[Войвыв кодзув (журнал)|«Войвыв кодзув»]], [[2005]]. — Л.б. 41—45.
* ''Артеев А.'' Писатель и оленевод (Первая книга Пика Артеева вышла посмертно) // [[Молодёжь Севера (газет)|Молодёжь Севера]], [[2008]]. 28 августа. № 35.

== Ыстӧдъяс ==
<references/>


[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
