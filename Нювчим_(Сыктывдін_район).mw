{{Кар-сикт
|Рӧм                     = Рочму
|Коми ним                = Нювчим
|Оригинал ним            = Нювчим
|Канпас                  = 
|Дӧрапас                 = 
|Му                      = [[Рочму]]
|Статус                  = посёлок
|Район ним               = район 
|Регион ним              = республика 
|Район                   = [[Сыктывдін район]]
|Регион                  = [[Коми республика]]
|Сюйӧ                    = 
|Глава                   = 
|Название главы          = 
|Панӧм                   = 
|Медводдза казьтыштӧм    = 1756 во
|Прежний нимъяс          = 
|Кар                     = 
|Магдебургскӧй инӧд      = 
|Инлыдпасъяс             = {{coord|61|23|50|N|50|44|39|E|type:city}}
|Мутас                   = 
|Высота НУМ              = 
|Максимальная высота     = 
|Средняя высота          = 
|Минимальная высота      = 
|Климат                  = 
|Кыв                     = [[Коми кыв|коми]], [[Роч кыв|роч]]
|Кывъяс                  = 
|Олысьяс                 = 615
 |Перепись во            = 2007
 |Олысь лыд              = 
 |Агломерация            = 
 |Войтырсикас            = коми, роч
 |Конфессионал состав    = 
|Мусерпас                = 
|Размер карты            =
|Кар мусерпас            = 
|Час кытш                = +3
|Телефон код             = +7 8 2130
|Пошта индӧс             = 168215
|Пошта индӧсъяс          = 
|Автомобиль код          = 11, 111 
|Карса лун               = 
|Каръяслӧн мутыслун      = 
|Категория Commons'ын    = 
|Прараметр1 ним          = 
|параметр1               = 
|Сайт                    = 
}}

'''Нювчим''' ({{Lang-ru|Нювчим}}) – [[Коми республика|Коми Республикаса]] [[посёлок]], [[Сыктывдін район|Сыктывдін районысь]] [[Нювчим сикт овмӧдчӧмин]]са [[шӧрсикт]].

== Ним артмӧм ==
Нювчим нимыс артмӧма ю ним серти ([[Сыктыв]] юлӧн веськыд вожыс) – кузьтаыс 31 километра. Ӧтияс чайтӧны, мый ю нимыс артмӧма «нюхча» [[саами кывъяс|саам кывйысь]], «юсь» вежӧртаса. «Нюхчим» кыв сэсся вежсьӧма [[роч кыв|роч]] «Нювчимӧ». Мӧдъяс чайтӧны, мый [[вӧгул кыв|манси кывйын]] «нюв» — «ньыв», «[[ньыв]] пу», а «чим» [[хант кыв]]йын «ю». Сідзкö, ньыв пу ю.

Коми йӧз посёлоксӧ нӧшта шуӧны '''Нюкчим'''.
 
== Фольклор ==
Нювчимын сура праздникӧн лоӧ [[Петыр лун]]. Та кындзи, [[11 лӧддза-номъя|лӧддза-номъя тӧлысь 11-ӧд лунӧ]] пасйывлӧмаӧсь '''Иван лун''' — заветнӧй праздник.

Фольклор тайӧ посёлокас чукӧртлісны [[Кыв, литература да история институт]]са уджалысьяс [[2008]] да [[2011 во]]ясын.

== География ==
Нювчим сулалӧ [[Сыктывкар]]сянь 50 км сайын.

== История ==
[[1756 во]]ын [[Югдін|югдінса]] купечьяс А. Плотников и А. Пановлы сетісны позянлун кыпöдны завод [[Паджга (Сыктывдін район)|Паджгаса вӧлӧсьтӧ]] Нювчим да Дендель юяс ӧтлаасянінӧ. Берг-коллегиялы найӧ кöсйысисны кыпӧдны заводсӧ куим воӧн. Заводыс кӧ оз ло помалӧма, найӧс виччысис штрап.

Нювчимса завод вӧлі помалӧма [[1761 во|1761-ӧд воӧ]]. Заводсӧ кыпӧдiсны Вятка да Югдін гӧгӧрса крепостнӧй кресьтяна, кодъясӧс велӧдicны стрӧитчан уджас да ньӧбисны помещикъяслысь. Домен да мӧлӧт заводъяс кыпӧданінын и чужис Нювчим посёлок.

Коми кресьтяна отсасисны завод кыпӧдӧмын. Найӧ перйисны кӧрт шом, сотiсны из шом, уджалiсны цехын. [[XVIII нэм]]ын Нювчимас заводын ставнас уджалiсны матӧ 1500 мужичӧй да 300 нывбаба. Гожӧмнас заводыс унаӧс ас дорас кыскис. Заводлӧн паськыд изэрд шӧрас сулалiс изйысь вичко, кодӧс кытшалicны джуджыд кыдзьяс да сус

[[1758 во|1758-öд воын]] заводса уджалысьяс ас киӧн лӧсьӧдісны медводдза помӧд. Посёлоклöн лунвыв-асыввылын артмис пруд.

Фабрика вӧлі тыртӧм сарай кодьӧн, джоджыс муысь. Шӧрас сулаліс накӧвальня. Заводлысь уджсӧ торкисны йöзлӧн венъяс. Сідз, [[1774 во|1774-öд воын]] заводын уджалысьяс чукӧртісны Пугачёв моз неыджыд котыр да нӧйтісны увтыртӧмысь заводса веськӧдлысьясӧс, cэсся жуглісны завод кантораысь ӧшиньяссӧ. Уездса власьтъяс век жӧ бӧр лӧсьӧдісны пӧрадок.

Заводса войтырлöн удж да оласног бӧрся сюся видзӧдісны веськӧдлысьяс. Омӧльтор вӧчӧмысь тшӧкыда нӧйтлісны плетьӧн либӧ розгаавлісны, мӧдӧдлісны рекрутӧ.

[[1861 во|1861-ӧд воын]] заводса кресьтяналы сетісны мездлун. Йӧзӧс кутісны медавны. Но уджонсӧ мынтісны заводӧн вӧчӧмторйӧн либӧ заводса лавкаын вузӧсӧн.

Нювчимса аньяслöн бура артмис прӧшвиӧн кысьӧм. Тӧвся рытъясӧн аньяс чукӧртчылісны ӧтилаӧ да серӧдлісны прӧшвиӧн. Прӧшви артмыліс уна, но омӧля инасис. [[Усть-Сысольск]] ставнас вӧлі тырӧма нювчимса прӧшвиӧн серӧдӧм эмторйӧн.

Верстьӧ войтыр вӧлі ёна эскысь йӧзӧн. [[1770 во|1770-ӧд]] воын завод бердын кыпӧдӧма пуысь Дмитрий вичко. А [[1824 во|1824-ӧд]] воын пу вичко пыдди стрӧитісны изйысь вӧчӧм кевман керка.

Заводыс роч ді моз сулаліс помтӧм Коми му шöрын. Матігӧгӧрас эз вӧв ни ӧти роч сикт-грезд. Том йӧз верӧс сайӧ коми нывъясӧс эз босьтлыны, а нывъяс эз ыштывлыны коми мужичӧйяс вылӧ.

[[1907 во|1907-ӧд во]] заводитчигӧн заводын пансис забастовка, митинг да демонстрация. Уджалысьяс корисны содтыны удждон да юӧртісны лозунг самодержавиелы паныд.

[[1909 во|1909-öд воын]] Нювчимын чужис социалист-революционер ютырлӧн ячейка. Тайӧ котырыс артмис Нювчимса вичкоса дякӧн Н. Кашинлӧн туйдӧм серти да Усть-Сысольскысь войвылö ыстӧм эсеръяс отсӧгӧн.

[[1993|1993-ӧд воын]] Нювчимса чугун кисьтан завод вӧлі вузалӧма ас вылö уджалысьлы. Завод вочасӧн тупкысис. Уджтöг колины 100 гӧгӧр морт.

== Олысь лыд ==
== Медводдза овъяс ==
== Культура ==
Посёлокын эм Культура керка, Лыддьысянін, Бурдöдчанін, П.И. Чисталевлöн музей-керка (тупкӧма).

[[1967|1967-öд воын]] Нювчимын лӧсьӧдӧма '''йӧзкостса сьылан котыр'''. [[1970|1970-ӧд воын]] котырлы сетӧма «Йӧзкостса самодеятельнӧй коллектив» ним. Веськӧдлысьясӧн вӧліны П.И. Чисталёв,  В.И. Семячков, В.А. Мартынов, А.Ф. Кустышев. Коллективö пырӧны велӧдысьяс, культураын уджалысьяс, школаын велӧдчысьяс, пенсионеръяс. Хорлӧн медшӧр туйвизьяс — йӧзкостса сьыланкыв нимӧдӧм, коми сьыланкыв дорӧ муслун да пыдди пуктӧм чужтӧм.

Хорлӧн репертуарын эмӧсь роч да коми шылад тэчысьяслӧн сьыланкывъяс, важ да ӧнія сьыланъяс. Торъя ин босьтӧны йӧзкостса сьыланкывъяс.

[[2006|2006-ӧд воын]] Нювчимса йöзкостса котырлы сетӧма П.И. Чисталёвлысь ним.

== Велöдöм ==
Нювчимын эм Школа, челядь видзанін.

== Овмӧс ==
Уджалӧны Пошта юкӧн, Кусӧдчан юкӧн, Вӧр дӧзьӧританін, Вӧр пилитанін.

== Тöдчана йöз ==
* Чисталёва Елизавета Александровна — [[Ленин орден]]а кавалер ([[1951]]), нимӧдана велӧдысь, йӧзкостса велӧдӧмын отличник
* [[Чисталёв Прометей Ионович]] ([[1921]]—[[1988]]) — коми фольклор да шылад туялысь, шылад тэчысь
* Гришин Э.А. — педагогика наукаса доктор, профессор, пасйӧма К.Д.Ушинский нима медальӧн
* Савина Нина Григорьевна — [[Айму вӧсна Ыджыд тыш]] кадӧ медводдза стахановка
* [[Чадоромцева Нина Маркеловна]] ([[1939-ӧд во|1939]] — режиссёр

== Тöдчана эмторъяс ==
== Öтуввез ==
* [https://web.archive.org/web/20120322012327/http://www.syktyvdin.ru/km/page/308/ Нювчим сикт овмӧдчӧминлӧн лист бок]

== Öшмöсъяс ==
* Атлас Республики Коми. – [[Москва]], [[2000]].
* [[Жеребцов Игорь Любомирович|''Жеребцов И.Л.'']] Где ты живешь: Населенные пункты Республики Коми. Историко-демографический справочник. – [[Сыктывкар]], [[2000]].
* История Коми с древнейших времен до конца XX века: В 2-х т. / Под общей редакцией [[Сметанин Александр Франсович|''А.Ф. Сметанина'']]. – [[Сыктывкар]], [[2004]].
* Республика Коми: Административно-территориальное деление на 1 августа 1992 г. Издание пятое. – [[Сыктывкар]], [[1992]].
* Республика Коми: Энциклопедия. – [[Сыктывкар]], [[1997]]-[[2000]]. – Т. 1-3.

== Ыстӧдъяс ==
<references/>
{{stub}}

[[Категория:Коми Республикалӧн сиктъяс]]
[[Категория:Коми сикт-грезд]]
[[Категория:Нювчим сикт овмӧдчӧмин]]
