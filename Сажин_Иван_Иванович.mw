{{Персоналия}}
'''Сажин Иван Иванович''' (Ичӧт Иван; [[1904-ӧд во|1904]]—[[1962]]) — [[коми кыв|коми]] [[Коми гижысьяс анбур серти|гижысь]], велӧдысь.

== Олан туй ==
Иван Сажин чужӧма [[1904-ӧд во]]ся [[тӧвшӧр тӧлысь 3-ӧд лун]]ӧ [[Вӧлӧгда губерня]]ысь [[Усть-Сысольск уезд]]са Чуклӧмын (ӧні — [[Сыктыв район]]са [[Чуклӧм (Сыктыв район)|Чуклӧм]] сикт). Велӧдчӧма Чуклӧмса начальнӧй школаын, сэсся — велӧдысьяслӧн Усть-Сысольскса семинарияын. [[1925]]-[[1927-ӧд во]]ясӧ служитӧма армияын. Сы бӧрын пырӧма велӧдчыны Н.К. Крупская нима Коммунистическӧй академияӧ. Сійӧс помалӧм бӧрын Иван Сажин журналисталӧма, директоралӧма шӧр школаын да индустриальнӧй техникумын.

[[1932-ӧд во]]ын мунӧма бурдӧдчыны Крымӧ, уджалӧма музейса директорӧн Евпаторияын. Кулӧма [[1962-ӧд во]]ын.

== Гижан удж ==
Иван Сажин газетъясын да журналъясын кутӧма йӧзӧдчыны Н.К. Крупская нима Коммунистическӧй академияын велӧдчигӧн. Гижӧма неыджыд серамбана висьтъяс, мыйӧн муныштӧ [[Чехов Антон Павлович|А.П. Чеховлань]]: «Сё сикас» ([[1927]]), «Шева чуман» ([[1927]]), «Сьӧд ёль». Тайӧ висьтъясас петкӧдчӧ небыд нюм коми йӧзлӧн важся эскӧмъяс вылӧ.

Иван Сажин — медводдза коми повесьтлӧн автор. «Ён тыш» повесьт сюрӧс боксяньыс абу помалӧма да матын кинохроникалань. Повесьтын Сажин серпасалӧ Коми обласьтын Гражданскӧй тыш кадся некымын эпизод.

Сы йылысь [[1928]] воын гижӧма [[Нёбдінса Виттор]] «Гижӧд сям Ичӧт Иванлӧн» уджын да шуӧма «Коми Зощенкоӧн».

[[1933]]-ӧд восянь сылӧн гижан удж йылысь нинӧм абу тӧдса.

== Небӧгъяс ==
* Ён тыш: Коми муын еджыдъяскӧд водзсасян кадысь [повесьт]. — [[Сыктывкар|Сыктывдінкар]]: [[Коми небӧг лэдзанін|Коми гиз]], [[1927]]. — 56 л.б.
* Сё сикас: висьтъяс. — [[Сыктывкар]]: [[Коми небӧг лэдзанін|Коми кн. изд-во]], [[1981]]. — 80 л.б.

== Ӧшмӧсъяс ==
* [http://wiki.komikyv.org/index.php/%D0%A1%D0%B0%D0%B6%D0%B8%D0%BD_%D0%98%D0%B2%D0%B0%D0%BD_%D0%98%D0%B2%D0%B0%D0%BD%D0%BE%D0%B2%D0%B8%D1%87 «Коми тӧданін» сайтын Сажин Иван Иванович йылысь ]
* [http://foto11.com/komi/writer/sazhin.php Иван Сажин, коми гижысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Чуклӧм сикт овмӧдчӧмин]]
