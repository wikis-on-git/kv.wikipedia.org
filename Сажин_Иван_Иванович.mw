{{Персоналия}}
'''Сажин Иван Иванович''' (Ичӧт Иван; [[1904 во|1904]]—[[1962]]) — [[коми кыв|коми]] [[Коми гижысьяс анбур серти|гижысь]], велӧдысь.

== Олан туй ==
Иван Сажин чужис 1904 вося [[3 тӧвшӧр|тӧвшӧр тӧлысь 3-ӧд лунӧ]] [[Вӧлӧгда губерня]]ысь [[Усть-Сысольск уезд]]са Чуклӧмын (ӧні — [[Сыктыв район]]са [[Чуклӧм (Сыктыв район)|Чуклӧм]] сикт). Велӧдчис Чуклӧмса начальнӧй школаын, сэсся — велӧдысьяслӧн Усть-Сысольскса семинариаын. [[1925]]-[[1927]] воясӧ служитіс армияын . Сы бӧрын пырис велӧдчыны Н.К. Крупская нима Коммунистическӧй академиаӧ. Сійӧс помалӧм бӧрын Иван Сажин журналисталіс, директораліс шӧр школаын да индустриальнӧй техникумын. Бӧръя воясас бурдӧдчис, уджаліс музейса директорӧн Евпаторияын.

Куліс [[1962]] воын.

== Гижан удж ==
Иван Сажин газетъясын да журналъясын кутіс йӧзӧдчыны Н.К. Крупская нима Коммунистическӧй академиаын велӧдчигӧн. Гижис неыджыд серамбана висьтъяс, мыйӧн муныштӧ [[Чехов Антон Павлович|А.П. Чеховлань]]: «Сё сикас» ([[1927]]), «Шева чуман» ([[1927]]), «Сьӧд ёль». Тайӧ висьтъясас петкӧдчӧ небыд нюм коми йӧзлӧн важся эскӧмъяс вылӧ.

Иван Сажин — медводдза коми повесьтлӧн автор. «Ён тыш» повесьт сюрӧс боксяньыс абу помалӧма да матын кинохроникалань. Повесьтын Сажин серпасалӧ Коми обласьтын Гражданскӧй тыш кадся некымын эпизод.

Сы йылысь [[1928]] воын гижис [[Нёбдінса Виттор]] «Гижӧд сям Ичӧт Иванлӧн» уджын.

[[1933]]-ӧд восянь сылӧн гижан удж йылысь нинӧм абу тӧдса.

== Небӧгъяс ==
* Ён тыш: повесьт. — [[Сыктывкар]]: [[Коми небӧг лэдзанін|Коми гиз]], [[1927]].
* Сё сикас: висьтъяс. — [[Сыктывкар]], [[1981]].

== Ӧшмӧсъяс ==
* [http://history-x.ru/03/17/007.html Сажин Иван Иванович]
* [http://slovari.yandex.ru/~%D0%BA%D0%BD%D0%B8%D0%B3%D0%B8/%D0%9B%D0%B8%D1%82.%20%D1%8D%D0%BD%D1%86%D0%B8%D0%BA%D0%BB%D0%BE%D0%BF%D0%B5%D0%B4%D0%B8%D1%8F/%D0%A1%D0%B0%D0%B6%D0%B8%D0%BD/ Литературная энциклопедия]
* [http://foto11.com/komi/writer/sazhin.php Иван Сажин, коми гижысь]

== Ыстӧдъяс ==
<references/>

[[Категория:Персоналия анбурӧд]]
[[Категория:Персоналия:Коми]]
[[Категория:Коми гижысь]]
[[Категория:Чуклӧм сикт овмӧдчӧмин]]
