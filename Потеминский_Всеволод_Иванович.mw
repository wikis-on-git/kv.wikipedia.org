== Олантуй ==

Семуков грездын [[1900 во | 1900]] воын (таӧдз [[1872 во | 1872]] да [[1888 во | 1888]] воясын лэптылӧмаӧсь пуысь вичкояс) кыпӧдлӧмаӧсь Микӧла вичко. 

Тані [[1903 во | 1903]] восянь [[1937 во |1937]] воӧдз попӧн вӧлӧма Всеволод Потеминский. Вичкоын служитӧм кындзи Всеволод Потеминский велӧдӧма вичкобердса школаын да Кырсса земскӧй начальнӧй училищеын. Сиктса йӧз казьтылӧны, мый уна челядя поп зэв мывкыд да тӧлка мортӧн вӧлӧма, сиктсаяс пыр сы дорӧ сӧветла волӧмаӧсь. 

Революция кадӧ [[1917 во | 1917]] во бӧрын, кор быдлаын тупкавлісны вичкояс Всеволод Потеминскийӧс сідз шусяна сӧвет власьтлы паныд мунӧм вӧсна [[1928 во | 1928]], [[1934 во | 1934]] да [[1936 во | 1936]] воясӧ арестуйтлӧмаӧсь. Бӧръяысьсӧ Всеволод Ивановичӧс арестуйтлӧмаӧсь [[1937 во | 1937]] воын да мыждӧмаӧсь сыын, мый поп пырӧдчӧ контрреволюционнӧй чукӧртчылӧмъясӧ, сувтӧ паныд вичкояс тупкӧмлы, чукӧртӧ сьӧм вичкоясысь вот мынтӧм вылӧ. [[1937 во | 1937]] вося кӧч тӧлысь 19 лунӧ Коми АССР-са УНКВД-ӧн шуӧма сійӧс лыйлыны.
