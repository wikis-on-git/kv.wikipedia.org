{{Персоналия}}

'''Лённрот, Элиас''' ([[суоми кыв|суомиӧн]] Elias Lönnrot) ([[1802 во|1802]]—[[1884 во|1884]]) — [[суоми кыв]] да [[фольклор]] туялысь, велӧдчӧм серти бурдӧдысь. Гельсингфорса университетын суоми кывйысь да литератураысь профессор. Став мир пасьтала тӧдса «Калевала» карел-суоми эпослӧн автор.

== Олан туй ==  
Элиас Лённрот чужӧма [[1802 во|1802-ӧд вося]] [[9 косму|косму тӧлысь 9-ӧд лунӧ]] Самматти сиктын (Суоми Му) сиктса вурсьысьлӧн гӧль семьяын. [[1822 во|1822]]—[[1827 во]]ясын велӧдчӧма Або университетын.  [[1827 во|1827]]—[[1832 во]]ясӧ велӧдчӧма бурдӧдысьӧ Гельсингфорс университетын. Сійӧс помалӧм бӧрын [[1833 во]]сянь уджалӧма бурдӧдысьӧн Каяни карын.

[[1853 во|1853]]—[[1862 во]]ясын уджалӧма суоми кыв да литератураысь профессорӧн Гельсингфорса университетын. [[1862 во]]ын помалӧма уджсӧ профессорӧн да бӧр локтӧма чужан Самматти сиктӧ.

Кулӧма [[1884 во]]ся [[19 рака|рака тӧлысь 19-ӧд лунӧ]] Самматти сиктын (Суоми му).

== Туясьӧм ==
[[1827 во]]ын дорйӧма «Вяйнямёйнен — важъя суомилӧн ен» диссертация.

[[1828 во|1828]]—[[1842 во]]ясӧ ветлӧдлӧма Асыввыв Каръялаті рунояс чукӧртӧм могысь. Ветлӧдлӧма подӧн, кывтӧма пыжӧн, пищальӧн да нопйӧн. Кывзӧма рунаяс сьылысьясӧс, гижалӧма важ рунаяс. Дасьтӧма луннебӧгсӧ, кытчӧ пасъялӧма йӧз олӧм, вӧр-ва, кыв йылысь.

[[1835 во]]ын медводдзаысь йӧзӧдӧма «Калевала» небӧг, мӧдысьсӧ — [[1849 во]]ын.

[[1836 во]]ын Лённротлӧн веськӧдлӧм улын петӧма медводдзаысь Суоми литература серти «Mehiläinen» (Малямуш) журнал.

Сідзжӧ сійӧ нӧшта дасьтӧма да гижӧма фольклорысь куим небӧг: «Кантелетар» ([[1840 во|1840]]—[[1841]]) лирикаа рунояс ӧктӧд, «Суоми войтырлӧн шусьӧгъяс» ([[1842 во|1842]]) да «Суоми войтырлӧн нӧдкывъяс» ([[1844 во|1844]]).

== Видзӧдӧй тшӧтш ==
* [[Калевала]]
* [[Лённрот (астероид)]]

== Ыстӧдъяс ==
<references/>
*  Элиас Лённрот [http://slovari.yandex.ru//БСЭ/Лёнрот%20Элиас]

[[Категория:Персоналия анбурӧд]]
[[Категория:Персоналия:Суоми]]
