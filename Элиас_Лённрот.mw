[[Файл:Elias Lönnrot portrait-2.jpg|thumb|240px|Элиас Лённрот]]
'''Лённрот, Элиас''' ([[суоми кыв|суомиӧн]] Elias Lönnrot ) (1802 — 1884) — суоми кыв да фольклор туялысь, велӧдчӧм серти бурдӧдысь. Гельсингфорса университетын суоми кыв да гижӧмбурлӧн (литературалӧн) профессор.

Став мирын нималана карел да суоми эпос "Калевала"-лӧн автор. Сiдзжӧ сiйӧ гижис куим мукӧд фольклор кузя небӧг — лирическӧй рунояс (runo ([[суоми кыв|суомиӧн]]) — сьыланкыв, кывбур)  ӧктӧд "Кантелетар" (1840—1841), "Суоми войтырлӧн шусьӧгъяс" (1842) да "Суоми войтырлӧн нӧдкывъяс" (1844).

== Олан туй ==  

* [[1802 во|1802]], [[9 кос му|кос му тӧлысь 9 лун]] — чужис Самматти сиктын (Суоми Му) гӧль сикста вурсьысьлӧн семьяын.
* [[1822 во|1822]]—[[1827 во|1827]] — велӧдчис Або университетын.
* [[1827 во|1827]] — дорйис "Вяйнямёйнен, важ суоми еныс" диссертациясӧ.
* [[1827 во|1827]]—[[1832 во|1832]] —  велӧдчис врач вылӧ Гельсингфорс Университетын.
* [[1833 во|1833]] — университетыс помалiгӧн бӧрын уджалис бурдӧдысьӧн, Каяани неыджыд карын.
* [[1828 во|1828]]—[[1842 во|1842]] — ветлöдлiс став Асыввыв Карелия пасьтала рунояс чукӧртӧм могысь. Подӧн мунис пищалькӧд да ноп мыш сайын, али пыжӧн кывтис. Кывлiс уна руносьылысьысь да гижалiс важ рунояс. Гижис луннебӧгсӧ, да йӧз олӧм йылысь, вӧр-ва йылысь уна гижӧд.
* [[1835 во|1835]] — "Калевала"-лӧн медводдза йӧзӧдӧм.
* [[1836 во|1836]] — петiс Лённротлӧн веськӧдлӧм улын медводдза Суоми муын гижӧмбур серти «Мехиляйнен (Малямуш)» журнал.
* [[1849 во|1849]] — "Калевала"-лӧн мӧд йӧзӧдӧм.
* [[1853 во|1853]]—[[1862 во|1862]] — уджалiс суоми кыв да гижӧмбур профессорӧн Гельсингфорса университетын.
* [[1862 во|1862]] — помалiс уджсӧ профессорӧн , бӧр локтис чужан Самматти сиктӧ.
* [[1884 во|1884]], [[19 рака|рака тӧлысь 31 лун]] — кулiс Самматти сиктын (Суоми Му).

== Видзӧдӧй тшӧтш ==
* [[Калевала]]
* [[Лённрот (астероид)]]

== Ыстӧдъяс ==
<references/>
*  Элиас Лённрот [http://slovari.yandex.ru//БСЭ/Лёнрот%20Элиас]

[[Категория:Персоналия анбурӧд]]
[[Категория:Персоналия:Суоми]]
