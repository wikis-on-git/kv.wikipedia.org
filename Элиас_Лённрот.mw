{{Персоналия}}
[[Файл:Elias Lönnrot portrait-2.jpg|thumb|240px|Элиас Лённрот]]
'''Лённрот, Элиас''' ([[суоми кыв|суомиӧн]] Elias Lönnrot ) (1802 — 1884) — суоми кыв да фольклор туялысь, велӧдчӧм серти бурдӧдысь. Гельсингфорса университетын суоми кыв да гижӧмбурлӧн (литературалӧн) профессор.

Став мирын нималана карел да суоми эпос "Калевала"-лӧн автор. Сiдзжӧ сiйӧ гижис куим мукӧд фольклор кузя небӧг — лирическӧй рунояс (runo ([[суоми кыв|суомиӧн]]) — сьыланкыв, кывбур)  ӧктӧд "Кантелетар" (1840—1841), "Суоми войтырлӧн шусьӧгъяс" (1842) да "Суоми войтырлӧн нӧдкывъяс" (1844).

== Олан туй ==  

* [[1802 во|1802]], [[9 кос му|кос му тӧлысь 9-ӧд лун]] — чужис Самматти сиктын (Суоми Му) гӧль сиктса вурсьысьлӧн семьяын.
* [[1822 во|1822]]—[[1827 во|1827]] — велӧдчис Або университетын.
* [[1827 во|1827]] — дорйис «Вяйнямёйнен, важ суоми енмыс» диссертациясӧ.
* [[1827 во|1827]]—[[1832 во|1832]] —  велӧдчис врач вылӧ Гельсингфорс Университетын.
* [[1833 во|1833]] — университетыс помалігӧн бӧрын уджаліс бурдӧдысьӧн, Каяни неыджыд карын.
* [[1828 во|1828]]—[[1842 во|1842]] — ветлӧдліс став Асыввыв Каръяла пасьтала рунаяс чукӧртӧм могысь. Подӧн муніс пищалькӧд да ноп мыш сайын, али пыжӧн кывтіс. Кывліс уна руна сьылысьысь да гижаліс важ рунаяс. Гижис луннебӧгсӧ, да йӧз олӧм йылысь, вӧр-ва йылысь уна гижӧд.
* [[1835 во|1835]] — «Калевала»-лӧн медводдза йӧзӧдӧм.
* [[1836 во|1836]] — петіс Лённротлӧн веськӧдлӧм улын медводдза Суоми муын гижӧмбур серти «Mehiläinen» (Малямуш) журнал.
* [[1849 во|1849]] — «Калевала»-лӧн мӧд йӧзӧдӧм.
* [[1853 во|1853]]—[[1862 во|1862]] — уджаліс суоми кыв да гижӧмбур профессорӧн Гельсингфорса университетын.
* [[1862 во|1862]] — помаліс уджсӧ профессорӧн, бӧр локтіс чужан Самматти сиктӧ.
* [[1884 во|1884]], [[19 рака|рака тӧлысь 19-ӧд лун]] — куліс Самматти сиктын (Суоми Му).

== Видзӧдӧй тшӧтш ==
* [[Калевала]]
* [[Лённрот (астероид)]]

== Ыстӧдъяс ==
<references/>
*  Элиас Лённрот [http://slovari.yandex.ru//БСЭ/Лёнрот%20Элиас]

[[Категория:Персоналия анбурӧд]]
[[Категория:Персоналия:Суоми]]
