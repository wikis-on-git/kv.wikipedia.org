[[Файл:Corncrake.jpg|right|thumb|250px|Герчкан турун пытшкын]]
[[File:Crex crex MHNT.ZOO.2010.11.69.1.jpg|thumb| ''Crex crex'']]
'''Герчкан''' ({{lang-la|Crex crex}}; {{lang-ru|коростель}}) – вöрса [[лэбач]]. 
== Ним ==
'''Герчкан''' – дзуртан шыа лэбач. Чуксасьöмсö кывзан да, быттьö пуысь вöчöм сынан пиньясöд бедьторйöн гирсйöдлöны. Коми сёрнисикасын нöшта шуöны ''ватшканöн'', ''гетшканöн'', ''герчканöн'' да с.в. [[Коми пермякъяс|Перымса комилöн]] – ''герскан'', ''гретшкан'', [[удмуртъяс|удмуртъяслöн]] – ''татыртiсь'', ''тшажы'', ''куажы'', кодъясöс артмöдöмаöсь «трачкöдчысь», «дзажгысь» вежöртаса кывъясысь.
== Ыджда да рöм ==
Ичöтик тылаборда, сьöктаыс овлывлö 150 граммöдз, тушаыс 25-29 сантиметр, [[юр|юрыс]] пелькиник, [[бӧж|бöжыс]] дженьыд. Мышкуыс гöрдовруд. Синкымыс, банбокыс да морöсыс рудов, кынöмыс да бöж улыс еджгов-кольквиж, öтар-мöдар бокас тöдчöны вомöна еджыд визьяс. 
== Паськалöм ==
Паськыда олöны тайö лэбачьясыс сöмын Коми мулöн лунвыв юкöнъясын – [[Сыктыв]], [[Визин (ю)|Визин]] да [[Летка (ю)|Летка]] вожъясын. Шочджыка паныдасьлöны [[Кулӧмдiн район|Кулöмдiн]] да [[Удора район|Удора районъясын]], а сiдзжö [[Печора (ю)|Печора ю]] ковтасын.
== Поздйысьöм ==
Поздысьöны муö джуджыд турун пöвстö. Вель паськыд гуранаинö пуктöны дасысь унджык [[кольк]]. Найö вижов либö вежов рöмаöсь, перкальвевъя чутъясасöсь. Пöжсигас позъяс пукалö сöмын эньпöлыс кык [[вежон|вежонысь]] дырджык.
== Оласног да сёян ==
Кайпияныс петöны [[син|синмаöсь]] да гöнаöсь. Ставныс öткодь чим сьöд рöмаöсь. Колькйысь петöм бöрын, косьмыштасны да, пыр заводитöны вöтлысьны мамыс бöрся, медым öтвылысь перйыны кынöмпöтсö. Вердчöны лэбачьясыс [[гаг|гагъясöн]], [[номыр|номыръясöн]] да [[быдмӧг]] кöйдысöн. [[Ар|Арланьыс]] герчканъяс дугдöны шыавны, сы вöсна он казяв, кор эновтöны чужанiнсö да мунöны шоныд муясö. Тöвйöны найö [[Шӧр Африка|Шöр]] да [[Лунвыв Африка|Лунвыв Африкаын]]. 

Лунвылысь локтöны Комиö вель сёрöн – [[гожӧм]] пуксигöн, кор видзьяс, егыръяс да керасiнъяс вевттьысьöны сук турунöн. Гусьöн олысь лэбач, сы вöсна зэв шоча мойвилö аддзывны сiйöс. Чуксасьöм сертиыс и тöдмалан, кодарын олöны. Гетшкыны пондöны шондi пуксьöм бöрын. Вой шöрнас ланьтыштласны, асъя кыа петiгöн бара нин сьылöны. 
== Рöдвуж кыв вылын ==
Важся нимыс лэбачыслöн абу. Быд [[финн-йӧгра войтыр|финн-йӧгра войтырлӧн]] асланыс лöсьöдöм кывъяс.
== Öшмöс ==
* [[Ракин Анатолий Николаевич|Ракин А.Н.]] Герчкан // [[Би кинь (журнал)|Би кинь]], [[2011 во|2011]]. – 3 №.
* [[Ракин Анатолий Николаевич|''Ракин А.Н.'']] Вӧр-васа олысьяс. — [[Сыктывкар]]: Анбур, [[2017 во|2017]]. — 240 л.б.

[[Категория:Лэбачьяс]]
