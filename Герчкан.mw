[[Файл:Corncrake.jpg|right|thumb|250px|Герчкан турун пытшкын]]
[[File:Crex crex MHNT.ZOO.2010.11.69.1.jpg|thumb| ''Crex crex'']]
'''Герчкан''' ({{lang-la|Crex crex}}; {{lang-ru|коростель}}) – вӧрса [[лэбач]]. 
== Ним ==
'''Герчкан''' – дзуртан шыа лэбач. Чуксасьӧмсӧ кывзан да, быттьӧ пуысь вӧчӧм сынан пиньясӧд бедьторйӧн гирсйӧдлӧны. Коми сёрнисикасын нӧшта шуӧны ''ватшканӧн'', ''гетшканӧн'', ''герчканӧн'' да с.в. [[Коми пермякъяс|Перымса комилӧн]] – ''герскан'', ''гретшкан'', [[удмуртъяс|удмуртъяслӧн]] – ''татыртісь'', ''тшажы'', ''куажы'', кодъясӧс артмӧдӧмаӧсь «трачкӧдчысь», «дзажгысь» вежӧртаса кывъясысь.
== Ыджда да рӧм ==
Ичӧтик тылаборда, сьӧктаыс овлывлӧ 150 граммӧдз, тушаыс 25-29 сантиметр, [[юр|юрыс]] пелькиник, [[бӧж|бӧжыс]] дженьыд. Мышкуыс гӧрдовруд. Синкымыс, банбокыс да морӧсыс рудов, кынӧмыс да бӧж улыс еджгов-кольквиж, ӧтар-мӧдар бокас тӧдчӧны вомӧна еджыд визьяс. 
== Паськалӧм ==
Паськыда олӧны тайӧ лэбачьясыс сӧмын Коми мулӧн лунвыв юкӧнъясын – [[Сыктыв]], [[Визин (ю)|Визин]] да [[Летка (ю)|Летка]] вожъясын. Шочджыка паныдасьлӧны [[Кулӧмдін район|Кулӧмдін]] да [[Удора район|Удора районъясын]], а сідзжӧ [[Печора (ю)|Печора ю]] ковтасын.
== Поздйысьӧм ==
Поздысьӧны муӧ джуджыд турун пӧвстӧ. Вель паськыд гуранаинӧ пуктӧны дасысь унджык [[кольк]]. Найӧ вижов либӧ вежов рӧмаӧсь, перкальвевъя чутъясасӧсь. Пӧжсигас позъяс пукалӧ сӧмын эньпӧлыс кык [[вежон|вежонысь]] дырджык.
== Оласног да сёян ==
Кайпияныс петӧны [[син|синмаӧсь]] да гӧнаӧсь. Ставныс ӧткодь чим сьӧд рӧмаӧсь. Колькйысь петӧм бӧрын, косьмыштасны да, пыр заводитӧны вӧтлысьны мамыс бӧрся, медым ӧтвылысь перйыны кынӧмпӧтсӧ. Вердчӧны лэбачьясыс [[гаг|гагъясӧн]], [[номыр|номыръясӧн]] да [[быдмӧг]] кӧйдысӧн. [[Ар|Арланьыс]] герчканъяс дугдӧны шыавны, сы вӧсна он казяв, кор эновтӧны чужанінсӧ да мунӧны шоныд муясӧ. Тӧвйӧны найӧ [[Шӧр Африка|Шӧр]] да [[Лунвыв Африка|Лунвыв Африкаын]]. 

Лунвылысь локтӧны Комиӧ вель сёрӧн – [[гожӧм]] пуксигӧн, кор видзьяс, егыръяс да керасінъяс вевттьысьӧны сук турунӧн. Гусьӧн олысь лэбач, сы вӧсна зэв шоча мойвилӧ аддзывны сійӧс. Чуксасьӧм сертиыс и тӧдмалан, кодарын олӧны. Гетшкыны пондӧны шонді пуксьӧм бӧрын. Вой шӧрнас ланьтыштласны, асъя кыа петігӧн бара нин сьылӧны. 
== Рӧдвуж кыв вылын ==
Важся нимыс лэбачыслӧн абу. Быд [[финн-йӧгра войтыр|финн-йӧгра войтырлӧн]] асланыс лӧсьӧдӧм кывъяс.
== Ӧшмӧс ==
* [[Ракин Анатолий Николаевич|Ракин А.Н.]] Герчкан // [[Би кинь (журнал)|Би кинь]], [[2011 во|2011]]. – 3 №.
* [[Ракин Анатолий Николаевич|''Ракин А.Н.'']] Вӧр-васа олысьяс. — [[Сыктывкар]]: Анбур, [[2017 во|2017]]. — 240 л.б.

[[Категория:Лэбачьяс]]
